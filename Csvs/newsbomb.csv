site,url,section,title,date,author,full_text,Media
newsbomb.gr,https://www.newsbomb.gr/ellada/story/1457679/pyrovolismoi-se-klamp-sto-kentro-tis-athinas,ΕΛΛΑΔΑ,Πυροβολισμοί σε κλαμπ στο κέντρο της Αθήνας,2023-08-12T12:32:02+03:00,Newsbomb,"Newsbomb Πυροβολισμοί ακούστηκαν λίγο μετά τις 05:00 τα ξημερώματα του Σαββάτου σε κλαμπ στο κέντρο της Αθήνας. Πυροβολισμοί έξω από κλαμπ στη Λεωφόρο Βουλιαγμένης 22, προκάλεσαν αναστάτωση και συναγερμό στην Αστυνομία. Το περιστατικό συνέβη στις 05.30 τα ξημερώματα και σύμφωνα με αυτόπτες μάρτυρες ένας άνδρας που βγήκε από το κλαμπ άρχισε να πυροβολεί με πιστόλι και στη συνέχεια διέφυγε με ΙΧ αυτοκίνητο. Στον τόπο του συμβάντος βρέθηκαν πέντε κάλυκες και τρεις οπές από σφαίρες στην ταμπέλα του καταστήματος. Οι αστυνομικοί που πήγαν στο σημείο, με βάση τις περιγραφές άρχισαν να αναζητούν το αυτοκίνητο και λίγο αργότερα το εντόπισαν σταθμευμένο στην συμβολή των οδών Θησέως και Ευριπίδου στην Καλλιθέα. Στο όχημα επέβαιναν ένας άνδρας και μια γυναίκα, οι οποίοι συνελήφθησαν, ενώ σε έρευνα που έγινε βρέθηκαν δύο πιστόλια. Προανάκριση για την υπόθεση διενεργεί η Υποδιεύθυνση Ασφάλεια Αθηνών.  Δείτε το βίντεο της ΕΡΤ: Διαβάστε επίσης: Κιλκίς: Αλβανοί μπήκαν στη χώρα με σάκους που είχαν 38 κιλά χασίς Ασθενής αυτοκτόνησε στο Αττικόν Νοσοκομείο Νέα Φιλαδέλφεια: Στον ανακριτή ο αδερφός του Μιχάλη Κατσουρή - «Θέλω να αποδοθεί δικαιοσύνη»",True
newsbomb.gr,https://www.newsbomb.gr/ellada/story/1457675/kilkis-alvanoi-bikan-sti-xora-me-sakous-pou-eixan-38-kila-xasis,ΕΛΛΑΔΑ,Κιλκίς: Αλβανοί μπήκαν στη χώρα με σάκους που είχαν 38 κιλά χασίς,2023-08-12T12:22:03+03:00,Newsbomb,"Newsbomb Κιλκίς: Οι συλληφθέντες στην θέα των αστυνομικών απέρριψαν τους σάκους που μετέφεραν και τράπηκαν σε φυγή Στο πλαίσιο καταπολέμησης του διασυνοριακού εγκλήματος, από αστυνομικούς του Τμήματος Ασφάλειας Κιλκίς, συνελήφθησαν χθες τα ξημερώματα, δύο άνδρες από την Αλβανία ηλικίας 37 και 52 ετών, που προσπάθησαν να εισάγουν στη χώρα περισσότερα από 38 κιλά κάνναβης. Ειδικότερα, μετά από διακρατική συνεργασία των Διωκτικών Αρχών και συντονισμένων ενεργειών των αστυνομικών του Τμήματος Ασφάλειας Κιλκίς, εντοπίστηκαν οι προαναφερόμενοι άνδρες σε μεθοριακή περιοχή των Ευζώνων, στο Κιλκίς, να μεταφέρουν δύο σάκους, τους οποίους απέρριψαν στη θέα των αστυνομικών και τράπηκαν σε φυγή. Σε οργανωμένη επιχείρηση εντοπισμού τους, με τη συνδρομή και αστυνομικών του Τμήματος Συνοριακής Φύλαξης Παιονίας, οι δύο αλλοδαποί εντοπίστηκαν και συνελήφθησαν άμεσα. Μέσα στους παραπάνω σάκους που κατασχέθηκαν, διαπιστώθηκε ότι μετέφεραν 35 συσκευασίες με ποσότητες κάνναβης συνολικού βάρους 38 κιλών και 8 γραμμαρίων. Στην κατοχή τους βρέθηκαν και κατασχέθηκαν 3 κινητά τηλέφωνα και το χρηματικό ποσό των 230 ευρώ.  Δείτε περισσότερες φωτογραφίες στην gallery που ακολουθεί: Οι συλληφθέντες, με τη δικογραφία που σχηματίσθηκε σε βάρος τους, οδηγήθηκαν στον Εισαγγελέα Πρωτοδικών Κιλκίς και τους παρέπεμψε στον Ανακριτή. Διαβάστε επίσης: Ασθενής αυτοκτόνησε στο Αττικόν Νοσοκομείο Πάτρα: Συνελήφθη 50χρονος κατηγορούμενος για απόπειρα βιασμού Βίντεο-ντοκουμέντο: Η στιγμή που ο εμπρηστής βάζει φωτιά στα Φαραγγιανά",False
newsbomb.gr,https://www.newsbomb.gr/ellada/story/1457674/asthenis-aftoktonise-sto-attiko-nosokomeio,ΕΛΛΑΔΑ,Ασθενής αυτοκτόνησε στο Αττικόν Νοσοκομείο,2023-08-12T12:10:08+03:00,Newsbomb,"Newsbomb Ένα απίστευτο περιστατικό έλαβε χώρα το πρωί του Σαββάτου στο Αττικόν Νοσοκομείο  Ασθενής που νοσηλευόταν στη χειρουργική κλινική του Αττικού Νοσοκομείου με σοβαρά παθολογικά και ψυχιατρικά προβλήματα υγείας, έπεσε από το παράθυρο του τέταρτου ορόφου το πρωί του Σαββάτου (12/8). Το ιατρικό προσωπικό τον μετέφερε άμεσα στα επείγοντα. Εκεί έγινε μεγάλη προσπάθεια ανάνηψης χωρίς επιτυχία. Πρόκειται για τη δεύτερη αυτοκτονία στο Αττικόν Νοσοκομείο με τον ίδιο τρόπο. Σημειώνεται ότι η αστυνομία βρίσκεται στο Αττικόν και ερευνά το συμβάν.",False
newsbomb.gr,https://www.newsbomb.gr/ellada/story/1457673/nea-filadelfeia-ston-anakriti-o-aderfos-tou-mixali-katsouri-thelo-na-apodothei-dikaiosyni,ΕΛΛΑΔΑ,Νέα Φιλαδέλφεια: Στον ανακριτή ο αδερφός του Μιχάλη Κατσουρή -  «Θέλω να αποδοθεί δικαιοσύνη»,2023-08-12T12:00:22+03:00,,"Σοφία Σπίγγου Την απόδοση Δικαιοσύνης για το θάνατο του Μιχάλη Κουσουρή ζήτησε ο αδελφός του που βρέθηκε σήμερα ενώπιον της 25ης τακτικής ανακρίτριας για να δηλώσει παράσταση προς υποστήριξη κατηγορίας. «Θέλω να αποδοθεί δικαιοσύνη για τον αδελφό μου» δήλωσε εξερχόμενος των δικαστηρίων της πρώην σχολής Ευελπίδων ο αδελφός του δολοφονημένου 29χρονου, συνοδευόμενος από τους δικηγόρους του, Σταύρο Γεωργόπουλο και Χρήστο Μαυρομάτη. Ο αδελφός του θύματος κατέθεσε ένα υπόμνημα-αίτημα στην ανακρίτρια ζητώντας τη διενέργεια συγκεκριμένων ανακριτικών πράξεων «με σκοπό τη συλλογή και διατήρηση των αποδείξεων καθώς και για την εξασφάλιση των ιχνών του εγκλήματος και τη διερεύνηση της τέλεσης λοιπών αξιόποινων πράξεων». Στο υπόμνημα - αίτημα ζητείται:  Μετά τη λήψη αντιγράφων της δικογραφίας και των απολογιών των κατηγορουμένων επιφυλάσσομαι παντός νομίμου δικαιώματος μου. Στο έγγραφο γίνεται αναφορά σε «εγκληματική αμέλεια, αδράνεια, ανοχή και ασυνεννοησία των εμπλεκόμενων ελληνικών αστυνομικών αρχών - από την ώρα που εισήλθαν στην ελληνική επικράτεια οι περισσότεροι εκ των κατηγορουμένων μέχρι την συνάντηση που είχαν με τους εν Ελλάδι συνεργούς τους με κοινό σκοπό την δολοφονική επίθεση (οι προβοκάτορες την ονόμασαν ραντεβού) σε όσους βρίσκονταν το βράδυ της 7ης Ιουλίου 2023 έξωθεν του γηπέδου ""Αγία Σοφιά"" στην Νέα Φιλαδέλφια». Στο προοίμιο του υπομνήματος επισυνάπτεται το εξής απόσπασμα από το ποίημα «Σχήμα της απουσίας» του Γιάννη Ρίτσου: «Ποτέ δεν φεύγουν τα νεκρά παιδιά απ΄τα σπίτια τους, Tριγυρίζουν εκεί. Δεν φεύγουν τα νεκρά παιδιά. Μένουν στο σπίτι κι έχουν μια ξεχωριστή προτίμηση να παίζουν στον κλεισμένο διάδρομο και κάθε μέρα μεγαλώνουν μέσα στην καρδιά μας, τόσο που ο πόνος κάτω απ΄τα πλευρά μας δεν είναι πια απ΄τη στέρηση, μα από την αύξηση… Κι αν κάποτε οι γυναίκες βγάζουν μια κραυγή στον ύπνο τους, είναι που τα κοιλοπονάνε πάλι…» Στα δικαστήρια της Ευελπίδων οδηγήθηκε με ισχυρή αστυνομική δύναμη, η δεύτερη ομάδα των 40 κατηγορουμένων προκειμένου να απολογηθούν για όσα τους καταλογίζονται στην υπόθεση της άγριας επίθεσης έξω από το γήπεδο της ΑΕΚ στη Νέα Φιλαδέλφεια το βράδυ της Δευτέρας. Οι κατηγορούμενοι που μεταφέρθηκαν στα δικαστήρια με κλούβες της αστυνομίας, θα ξεκινήσουν να μεταφέρονται στα ανακριτικά γραφεία για τις απολογίες τους τις οποίες θα λάβουν η 25η τακτική ανακρίτρια που ορίστηκε για την κύρια ανάκριση, καθώς και ο 14ος και η 20η που ορίστηκαν ως επίκουροι στο έργο της συναδέλφου τους. Οι απολογίες των 105 κατηγορουμένων για τα αιματηρά επεισόδια στη Νέα Φιλαδέλφεια ξεκίνησαν χθες με αυτές των πρώτων 30. Όλοι οι κατηγορούμενοι που βρέθηκαν χθες ενώπιον των δικαστικών λειτουργών κρίθηκαν προσωρινά κρατούμενοι μετά τις απολογίες τους. Οι συλληφθέντες αρνούνται κάθε εμπλοκή με τη δολοφονία. Χαρακτηριστική είναι η απολογία του 27χρονου Έλληνα κατηγορούμενου, ιδιοκτήτη καφέ ο οποίος είχε απασχολήσει και στο παρελθόν για οπαδική βία τις Αρχές. «Όταν έφτασα στο σημείο είδαν να πέφτουν φωτοβολίδες, άκουσα κροτίδες και να ακούγονται κραυγές και βρισιές των εμπλεκόμενων. Αποχώρησα γιατί φοβήθηκα και κατευθύνθηκα στον σταθμό του Περισσού. Στην κατοχή μου δεν βρέθηκε τίποτα από όσα κατασχέθηκαν. Βρέθηκα στο λάθος σημείο, τη λάθος στιγμή», είπε μεταξύ άλλων. Ο 22χρονος Αλβανός κατηγορούμενος ανέφερε πως ο σουγιάς που βρέθηκε επάνω του ήταν για τη δουλειά του, ενώ ανέφερε ότι περίμενε την κοπέλα του στον σταθμό του Περισσού και δεν είχε ανάμιξη με τα επεισόδια. Την ίδια ώρα, όλοι οι Κροάτες έχουν την ίδια υπερασπιστική γραμμή, σύμφωνα με την οποία υποστηρίζουν πως πήγαν στη Νέα Φιλαδέλφεια για να δουν την προπόνηση της ομάδας τους και έπεσαν επάνω στα επεισόδια.",True
newsbomb.gr,https://www.newsbomb.gr/ellada/astynomiko-reportaz/story/1457672/patra-synelifthi-50xronos-katigoroymenos-gia-apopeira-viasmoy,ΑΣΤΥΝΟΜΙΚΟ,Πάτρα: Συνελήφθη 50χρονος κατηγορούμενος για απόπειρα βιασμού,2023-08-12T11:49:07+03:00,Newsbomb,"Newsbomb Πάτρα: Συνελήφθη 50χρονος κατηγορούμενος για απόπειρα βιασμού, επικίνδυνη σωματική βλάβη και παράνομη κατακράτηση Σε περιοχή της Πάτρας συνελήφθη ένας 50χρονος, ο οποίος κατηγορείται για απόπειρα βιασμού, επικίνδυνη σωματική βλάβη, παράνομη κατακράτηση, απειλή και βία κατά υπαλλήλων. Ειδικότερα, σύμφωνα με την αστυνομία, ο 50χρονος συνελήφθη, διότι με την άσκηση σωματικής βίας και την χρήση απειλών, αποπειράθηκε να βιάσει μία 41χρονη, χωρίς ωστόσο να το καταφέρει, καθώς έγινε αντιληπτός από περίοικους, οι οποίοι ειδοποίησαν την 'Αμεση Δράση. Όταν οι αστυνομικοί έφθασαν στον τόπο του περιστατικού, εντόπισαν τον 50χρονο και τον συνέλαβαν. Μάλιστα, σύμφωνα με την αστυνομία, ο κατηγορούμενος αντιστάθηκε κατά την διάρκεια της σύλληψής του, ασκώντας βία και απειλώντας τους αστυνομικούς. Ο συλληφθείς πρόκειται να οδηγηθεί στον εισαγγελέα Πρωτοδικών Πατρών. Πηγή: Αθηναϊκό/Μακεδονικό Πρακτορείο Ειδήσεων  Διαβάστε επίσης: Βίντεο-ντοκουμέντο: Η στιγμή που ο εμπρηστής βάζει φωτιά στα Φαραγγιανά «Έξυπνη» ανακύκλωση στις πλαζ Βουλιαγμένης και Βάρκιζας Μιχάλης Κατσουρής: Στον ανακριτή και ο αδερφός του – Συνεχίζονται οι απολογίες",False
newsbomb.gr,https://www.newsbomb.gr/ellada/story/1457668/vinteo-dokoumento-i-stigmi-pou-o-70xronos-empristis-kata-syrroi-vazei-fotia-sta-faraggiana,ΕΛΛΑΔΑ,Βίντεο-ντοκουμέντο: Η στιγμή που ο εμπρηστής βάζει φωτιά στα Φαραγγιανά,2023-08-12T11:36:35+03:00,Newsbomb,"Newsbomb Ο 70χρονος άνδρας που κατηγορείται για εμπρησμό μέσα σε λίγες ημέρες επιχείρησε να βάλει φωτιά δύο φορές στην περιοχή Φαραγγιανά Στον εισαγγελέα πρόκειται να οδηγηθεί στις 11:30 το πρωί του Σαββάτου 12 Αυγούστου, ο 70χρονος άνδρας, ο οποίος συνελήφθη για δύο πυρκαγιές στην περιοχή Φαραγγιανά, του δήμου Γόρτυνας στο Ηράκλειο. Όπως αναφέρει το neakriti.gr, ο ηλικιωμένος άνδρας κατηγορείται για εμπρησμό από πρόθεση κατά συρροή, ενώ του έχει επιβληθεί και το ανάλογο διοικητικό πρόστιμο. Αποκαλυπτικό βίντεο τον δείχνει να περνά από το σημείο που ξέσπασε η φωτιά, με το τρακτέρ να πετάει κάτι στα χόρτα και λίγο μετά να αρχίζει η πυρκαγιά. Δείτε το βίντεο ντοκουμέντο:  Η φωτιά εκδηλώθηκε την Παρασκευή 11 Αυγούστου, στη περιοχή Φαραγγιανά και κάηκε μικρή γεωργική έκταση. Στο σημείο επιχείρησαν δύο οχήματα της πυροσβεστικής με 4 υπαλλήλους, οι οποίοι έθεσαν άμεσα τη φωτιά υπό έλεγχο προτού επεκταθεί. Ο ηλικιωμένος άνδρας κατηγορείται και για φωτιά που ξέσπασε στις 6 του μήνα στην ίδια περιοχή και σήμερα πρόκειται να βρεθεί ενώπιον εισαγγελέα προκειμένου να απολογηθεί και έως τότε κρατείται. Η σύλληψη του 70χρονου έγινε από ανακριτικούς υπαλλήλους της Πυροσβεστικής Υπηρεσίας Ηρακλείου, του Πυροσβεστικού Κλιμάκιου Πύργου, του Αστυνομικού Τμήματος Πύργου και σχηματίστηκε η σχετική δικογραφία. Διαβάστε επίσης: «Έξυπνη» ανακύκλωση στις πλαζ Βουλιαγμένης και Βάρκιζας Μιχάλης Κατσουρής: Στον ανακριτή και ο αδερφός του – Συνεχίζονται οι απολογίες Ικαρία: Τι έδειξε η νεκροψία για τον πνιγμό του 11χρονου",True
newsbomb.gr,https://www.newsbomb.gr/ellada/story/1457667/eksypni-anakyklosi-stis-plaz-vouliagmenis-kai-varkizas,ΕΛΛΑΔΑ,«Έξυπνη» ανακύκλωση στις πλαζ Βουλιαγμένης και Βάρκιζας,2023-08-12T11:30:02+03:00,Newsbomb,"Newsbomb Ανακύκλωση: Όσο κι αν υπάρχει η γενικότερη θέληση για καθαρές ακτές, οι παραλίες είναι πάντα ένας χώρος όπου συγκεντρώνεται μεγάλο πλήθος ανθρώπων, ειδικά τα σαββατοκύριακα, και μαζί τους μοιραία συγκεντρώνονται και απορρίμματα.  Γι’ αυτό και οι καθαρές ακτές αποτελούν κάθε καλοκαίρι ένα μεγάλο στοίχημα για τους δήμους, οι οποίοι κινητοποιούν προσωπικό και ενέργεια προκειμένου να το πετύχουν. Ο δήμος Βάρης-Βούλας-Βουλιαγμένης πηγαίνει ένα βήμα παραπέρα και κινητοποιεί τώρα και τις «έξυπνες» εφαρμογές, ειδικά για τις δύο οργανωμένες πλαζ που διαθέτει, αυτές της Βουλιαγμένης και της Βάρκιζας. Στο πλαίσιο των πρωτοβουλιών του για την προστασία του περιβάλλοντος και την ενθάρρυνση της ανακύκλωσης και σε συνεργασία με τη Μη Κερδοσκοπική Εταιρεία καινοτόμων εφαρμογών Whywasteme, υποστηρίζει την πρώτη εφαρμογή στην Ελλάδα για κινητά τηλέφωνα, η οποία κατά κάποιο τρόπο προσωποποιεί τις προσπάθειες προστασίας του παράκτιου περιβάλλοντος, δίνοντας κίνητρα για τη χωριστή συλλογή πλαστικών και αλουμινένιων συσκευασιών στις ακτές του δήμου. Ουσιαστικά πρόκειται για μια εφαρμογή, που ο καθένας μπορεί να κατεβάσει στο κινητό τηλέφωνό του και η οποία έχει τη δυνατότητα να καταγράφει τις συσκευασίες που ο χρήστης διοχετεύει στην ανακύκλωση. Ταυτόχρονα, υπολογίζει πόσο διοξείδιο του άνθρακα γλιτώνει η ατμόσφαιρα κι εδώ έρχεται η ανταποδοτικότητα, καθώς η εφαρμογή επιβραβεύει τον χρήστη με δώρα και δωρεές για την προστασία των θαλασσών. Έτσι, όσοι βρεθούν σε αυτές τις δύο πλαζ, θα μπορούν να κατεβάζουν δωρεάν την εφαρμογή, να δημιουργούν το δικό τους προφίλ, να σκανάρουν τις άδειες συσκευασίες και να συγκεντρώνουν πόντους για κάθε άδειο μπουκάλι ΡΕΤ ή για κάθε κουτί αλουμινίου που απορρίπτουν στους ειδικούς κάδους της Whywasteme. Κάθε πέντε πόντοι ισοδυναμούν με 1 ευρώ, το οποίο οι χρήστες μπορούν να δωρίσουν σε τρεις άλλες ΜΚΟ, που δραστηριοποιούνται ενεργά στον καθαρισμό του βυθού και των ελληνικών ακτών. Από εκεί και πέρα, οι τρεις πρώτοι χρήστες σε επιδόσεις ανακύκλωσης, θα κερδίσουν και δώρα από ελληνικές εταιρείες βιώσιμου σχεδιασμού με υλικά από το θαλάσσιο περιβάλλον, πάνω στη λογική της επαναχρησιμοποίησης και της κυκλικής αξιοποίησης. «Είμαστε ως δήμος ένα πεδίο συνεχών εφαρμογών», λέει στο ΑΠΕ-ΜΠΕ ο δήμαρχος Βάρης-Βούλας-Βουλιαγμένης Γρηγόρης Κωνσταντέλλος και εξηγεί: «Πρόκειται για μια πολύ ωραία πρωτοβουλία, την οποία θελήσαμε να υιοθετήσουμε. Οι ακτές μαζεύουν πάντα απορρίμματα και κυρίως πλαστικά μπουκάλια. Πολλά πλαστικά μπουκάλια. Αυτή η πρωτοβουλία λοιπόν, αποσκοπεί στο να μην πεταχτούν δεξιά και αριστερά όλα αυτά τα μπουκάλια, ώστε να προστατευτεί το περιβάλλον και παράλληλα να δώσει κίνητρο γι’ αυτό στον λουόμενο, ώστε ο καθένας να κάνει τη δική του ανακύκλωση μέσα στην ακτή. Να κατεβάσει την εφαρμογή, να σκανάρει τον μοναδικό κωδικό που έχει το κάθε μπουκάλι ή το κάθε κουτάκι και να τα ρίξει στα δοχεία υποδοχής, που έχουν τοποθετηθεί στις δύο πλαζ. Αυτομάτως, δημιουργεί ένα δικό του ‘’πορτοφόλι’’ μέσα στην εφαρμογή, όπου συγκεντρώνονται όλοι οι πόντοι για την ανακύκλωση που κάνει, όχι μόνο εδώ στον δικό μας δήμο, αλλά οπουδήποτε στην Ελλάδα γίνεται χρήση αυτής της εφαρμογής. Μπορεί δηλαδή να το συνεχίσει αυτό και στην Κέρκυρα για παράδειγμα. Έτσι, αυξάνει τον δικό του λογαριασμό και μπορεί να κάνει δωρεές σε τρεις ΜΚΟ, που δραστηριοποιούνται ειδικά στον καθαρισμό των ακτών και του βυθού».  Όπως λέει ο κ. Κωνσταντέλλος, μέχρι και «πρωτάθλημα» μπορεί να δημιουργηθεί, αφού οι χρήστες μπορούν να προσκαλέσουν άλλους λουόμενους και να δημιουργήσουν ομάδες, σ’ ένα πρωτότυπο παιχνίδι ανακύκλωσης. «Είναι μια καλομελετημένη εφαρμογή», προσθέτει στο τέλος. Είναι γεγονός πως ο συγκεκριμένος δήμος της Αττικής έχει προχωρήσει σε αρκετές καινοτομίες γύρω από την ανακύκλωση και είναι από αυτούς που εφαρμόζουν διάφορα πιλοτικά προγράμματα, προκειμένου να πετύχουν το ζητούμενο. Σε κάποια μάλιστα από αυτά έχει γίνει πρωτοπόρος, με αποτέλεσμα να έχει ήδη δημιουργηθεί μια κουλτούρα ανακύκλωσης στους δημότες και των τριών δημοτικών κοινοτήτων. Η συγκεκριμένη εφαρμογή όμως, έρχεται να απευθυνθεί και στους επισκέπτες του δήμου, δηλαδή σε όλους αυτούς που θα πάνε στη Βουλιαγμένη και στη Βάρκιζα για μπάνιο από διάφορες περιοχές της Αττικής. «Ναι, ο δήμος έχει δημιουργήσει αυτή την κουλτούρα, όμως οι ακτές αφορούν και τους επισκέπτες μας, όχι μόνο τους δημότες. Επομένως, αφορά σε μια κουλτούρα ανακύκλωσης, που επιδιώκει να εξαπλωθεί, γιατί το θέμα των απορριμμάτων δεν είναι μόνο τοπικό, είναι γενικότερο. Τι να το κάνεις το να είναι καθαρή η μια παραλία και η διπλανή να μην είναι; Το περιβάλλον λοιπόν είναι υπόθεση όλων, δημοτών και επισκεπτών», απαντά ο δήμαρχος Βάρης-Βούλας-Βουλιαγμένης και καταλήγει: «Για εμάς ως δημοτική Αρχή αποτελεί υποχρέωση, όπου υπάρχουν τέτοιες καινοτομίες και εφαρμογές ή να τις υιοθετούμε ή να τις πηγαίνουμε πιο πέρα. Το τελικό αποτέλεσμα αφορά όλους μας». Πηγή: Αθηναϊκό/Μακεδονικό Πρακτορείο Ειδήσεων Διαβάστε επίσης: Ικαρία: Τι έδειξε η νεκροψία για τον πνιγμό του 11χρονου Χανιά: Αυξημένη σε σχέση με πέρυσι η κίνηση επιβατών στο αεροδρόμιο Κρήτη: Του έταξαν market pass αλλά τελικά του άρπαξαν σχεδόν 5.000 ευρώ",False
newsbomb.gr,https://www.newsbomb.gr/ellada/dikaiosynh/story/1457663/mixalis-katsouris-ston-anakriti-kai-o-aderfos-tou-synexizontai-oi-apologies,ΔΙΚΑΙΟΣΥΝΗ,Μιχάλης Κατσουρής: Στον ανακριτή και ο αδερφός του – Συνεχίζονται οι απολογίες,2023-08-12T11:17:27+03:00,Newsbomb,"Newsbomb Ο αδερφός του δολοφονημένου 29χρονου θα δώσει το «παρών» ενώπιον των Ανακριτών για να δηλώσει Παράσταση προς Υποστήριξη της Κατηγορίας. Συνεχίζονται οι απολογίες των κατηγορούμενων. Η διαδικασία των απολογιών των κατηγορούμενων για τη δολοφονία του 29χρονου Μιχάλη Κατσουρή, συνεχίζεται και το Σάββατο (12/8). Από το πρωί έχουν οδηγηθεί στα δικαστήρια της Ευελπίδων άλλοι 40 κατηγορούμενοι, ενώ σύμφωνα με πληροφορίες θα δώσει το «παρών» και ο αδερφός του θύματος. Ο αδερφός του 29χρονου Μιχάλη Κατσουρή, αναμένεται να δηλώσει Παράσταση προς Υποστήριξη της Κατηγορίας στους ανακριτές που ερευνούν την υπόθεση των αιματηρών επεισοδίων στη Νέα Φιλαδέλφεια. Ο αδερφός του αδικοχαμένου Μιχάλη θα μεταβεί στην Ευελπίδων μαζί με τον δικηγόρο Σταύρο Γεωργόπουλο. Στην ποινική δίωξη που έχει ασκηθεί για όλα όσα έγιναν στο γήπεδο της ΑΕΚ, περιλαμβάνεται η κατηγορία της ανθρωποκτονίας από πρόθεση. Ωστόσο, δεν έχει προσωποποιηθεί για την ώρα σε κάποιον από τους 105 κατηγορούμενους που συνεχίζουν να απολογούνται για τα βίαια επεισόδια. Οι μεταγωγές των κατηγορούμενων από τη ΓΑΔΑ στην Ευελπίδων γίνονται κάτω από δρακόντεια μέτρα ασφαλείας. Η διαδικασία αναμένεται να ολοκληρωθεί την Κυριακή όταν και θα περάσουν το κατώφλι του ανακριτή οι υπόλοιποι 35 κατηγορούμενοι.  Οι συλληφθέντες αρνούνται κάθε εμπλοκή με τη δολοφονία. Χαρακτηριστική είναι η απολογία του 27χρονου Έλληνα κατηγορούμενου, ιδιοκτήτη καφέ ο οποίος είχε απασχολήσει και στο παρελθόν για οπαδική βία τις Αρχές. «Όταν έφτασα στο σημείο είδαν να πέφτουν φωτοβολίδες, άκουσα κροτίδες και να ακούγονται κραυγές και βρισιές των εμπλεκόμενων. Αποχώρησα γιατί φοβήθηκα και κατευθύνθηκα στον σταθμό του Περισσού. Στην κατοχή μου δεν βρέθηκε τίποτα από όσα κατασχέθηκαν. Βρέθηκα στο λάθος σημείο, τη λάθος στιγμή», είπε μεταξύ άλλων. Ο 22χρονος Αλβανός κατηγορούμενος ανέφερε πως ο σουγιάς που βρέθηκε επάνω του ήταν για τη δουλειά του, ενώ ανέφερε ότι περίμενε την κοπέλα του στον σταθμό του Περισσού και δεν είχε ανάμιξη με τα επεισόδια. Την ίδια ώρα, όλοι οι Κροάτες έχουν την ίδια υπερασπιστική γραμμή, σύμφωνα με την οποία υποστηρίζουν πως πήγαν στη Νέα Φιλαδέλφεια για να δουν την προπόνηση της ομάδας τους και έπεσαν επάνω στα επεισόδια.",True
newsbomb.gr,https://www.newsbomb.gr/ellada/story/1457662/ikaria-ti-edeikse-i-nekropsia-gia-ton-pnigmo-tou-11xronou,ΕΛΛΑΔΑ,Ικαρία: Τι έδειξε η νεκροψία για τον πνιγμό του 11χρονου,2023-08-12T11:15:28+03:00,Newsbomb,"Newsbomb Πνιγμός 11χρονου στην Ικαρία: Έγινε η νεκροψία - νεκροτομή στη σορό του παιδιού Η νεκροψία που διενεργήθηκε στη Σάμο το Σάββατο (12/08) και αφότου έγιναν όλες οι απαιτούμενες εξετάσεις, έδειξαν ότι ο θάνατος του 11χρονου αγοριού στους Φούρνους Ικαρίας προήλθε από πνιγμό. Επίσης, έχουν ληφθεί δείγματα για περαιτέρω τοξικολογικές εξετάσεις, όπως μετέδωσε η ΕΡΤ πριν από λίγη ώρα. Ο θάνατος του 11χρονου Χρήστου Σταμούλη, γιου του ηθοποιού Οδυσσέα Σταμούλη, που πνίγηκε την Πέμπτη (10/08) στους Φούρνους Ικαρίας έχει συγκλονίσει άπαντες.  Η οικογένεια του ηθοποιού Οδυσσέα Σταμούλη, με ανάρτησή της στα μέσα κοινωνικής δικτύωσης, γνωστοποίησε πως η κηδεία του 11χρονου θα γίνει τη Δευτέρα (14/08) στην Καλλιθέα. Στην διαδικτυακή ανακοίνωση αναφέρεται: «Κηδεύουμε τη Δευτέρα 14 Αυγούστου 2023 και ώρα 11 π.μ., στο Νεκροταφείο Καλλιθέας, το αγγελούδι μας Χρήστο Σταμούλη 11 ετών». Η ανάρτηση:",True
newsbomb.gr,https://www.newsbomb.gr/ellada/story/1457659/xania-afksimeni-se-sxesi-me-perysi-i-kinisi-epivaton-sto-aerodromio,ΕΛΛΑΔΑ,Χανιά: Αυξημένη σε σχέση με πέρυσι η κίνηση επιβατών στο αεροδρόμιο,2023-08-12T10:57:07+03:00,Newsbomb,"Newsbomb Χανιά: Σε υψηλά επίπεδα η τουριστική κίνηση το πρώτο επτάμηνο του 2023, στο αεροδρόμιο της πόλης Αυξημένη κατά 12,7% ήταν κατά το πρώτο επτάμηνο του 2023, σε σχέση με το αντίστοιχο διάστημα πέρυσι, η επιβατική κίνηση μέσω του αεροδρομίου Χανίων «Ιωάννης Δασκαλογιάννης». Σύμφωνα με τα επίσημα στοιχεία της Fraport , κατά τους πρώτους επτά μήνες του 2023 μέσω του «Ι. Δασκαλογιάννης», μετακινήθηκαν 1.966.744 επιβάτες , έναντι 1.744.588 το ίδιο διάστημα του 2022. Το πρώτο επτάμηνο του 2023 στο αεροδρόμιο Χανίων πραγματοποιήθηκαν 13.346 πτήσεις, ενώ το πρώτο επτάμηνο του 2022 είχαν πραγματοποιηθεί 12.597 πτήσεις, αυξηση 5,9%. Τον Ιούλιο του 2023 μέσω του «Ιωάννης Δασκαλογιάννης», διακινήθηκαν 672.278 επιβάτες, ενώ τον Ιούλιο του 2022 είχαν διακινηθεί 620.419. Την πρώτη πεντάδα των επιβατών συγκροτούν επισκέπτες από το Ηνωμένο Βασίλειο, την Δανία, την Νορβηγία, την Γερμανία και την Πολωνία.",False
newsbomb.gr,https://www.newsbomb.gr/ellada/story/1457657/kriti-tou-etaksan-market-pass-alla-telika-tou-arpaksan-sxedon-5-000-evro,ΕΛΛΑΔΑ,Κρήτη: Του έταξαν market pass αλλά τελικά του άρπαξαν σχεδόν 5.000 ευρώ,2023-08-12T10:54:09+03:00,Newsbomb,"Newsbomb Δεν έχουν τέλος οι απάτες στην Κρήτη Στην εξιχνίαση μιας απάτης μέσω διαδικτύου, προχώρησαν οι διωκτικές αρχές των Χανίων, περνώντας χειροπέδες σε μία γυναίκα στο Ηράκλειο και σε μία γυναίκα στη Σαλαμίνα. Όπως αναφέρει το creta24.gr, το θύμα κατήγγειλε στην αστυνομία, ότι πριν λίγες ημέρες δέχθηκε τηλεφώνημα από έναν άγνωστο άνδρα, που του είπε ότι δικαιούται το market pass και να πάει σε ATM για τις διαδικασίες. Το θύμα πήγε στο ΑΤΜ, προχώρησε στις απαραίτητες διαδικασίες και τελικά διαπίστωσε πως του είχαν αφαιρέσει 4.900 ευρώ τα οποία μεταφέρθηκαν σε τραπεζικό λογαριασμό, ο οποίος, όπως διαπιστώθηκε, ανήκει στις δύο γυναίκες. Διαβάστε επίσης: Ρόδος: Προκαταρκτική εξέταση για απόπειρα νομιμοποίησης εσόδων από εγκληματική δραστηριότητα  Ζάκυνθος: Νεκρός σε τροχαίο δυστύχημα 21χρονος Τα εχέγγυα που χρειάζεται κάθε επιστήμονας και ερευνητής για ένα λαμπρό μέλλον",False
newsbomb.gr,https://www.newsbomb.gr/ellada/story/1457655/rodos-prokatarktiki-eksetasi-gia-apopeira-nomimopoiisis-esodon-apo-egklimatiki-drastiriotita,ΕΛΛΑΔΑ,Ρόδος: Προκαταρκτική εξέταση για απόπειρα νομιμοποίησης εσόδων από εγκληματική δραστηριότητα,2023-08-12T10:44:23+03:00,Newsbomb,"Newsbomb Ρόδος: Ο ένας από τους δύο συλληφθέντες υπηρετεί στο Λιμενικό Δύο άτομα συνελήφθησαν το βράδυ της Πέμπτης (10/8), κρατήθηκαν και αφέθηκαν ελεύθερα χθες το μεσημέρι, στο πλαίσιο προκαταρκτικής εξέτασης που βρίσκεται σε πλήρη εξέλιξη για να διερευνηθεί αν και πόσο εμπλέκονται σε υπόθεση απόπειρας νομιμοποίησης εσόδων από εγκληματική δραστηριότητα. Πρόκειται για έναν επιχειρηματία ηλικίας 57 ετών και έναν 46χρονο Λιμενικό που υπηρετεί στην περιοχή . Όπως αναφέρει το rodiaki.gr, οι δύο άνδρες συνελήφθησαν στο πλαίσιο προκαταρκτικής εξέτασης που διενεργείται με παραγγελία της Εισαγγελίας Πρωτοδικών Ρόδου για το αδίκημα της ηθικής αυτουργίας σε απόπειρα νομιμοποίησης εγκληματικών εσόδων κατ’ επάγγελμα ως μέλος εγκληματικής οργάνωσης. Ο 57χρονος και ο 46χρονος χθες το μεσημέρι αφέθηκαν τελικά ελεύθεροι με εντολή του αρμόδιου Εισαγγελέα Πρωτοδικών Ρόδου, ενώ για την υπόθεση συνεχίζεται η προκαταρκτική εξέταση.  Βάσει των ίδιων πληροφοριών αιτία για να ξεκινήσει η συγκεκριμένη εισαγγελική έρευνα στάθηκαν οι καθημερινές σχεδόν αφίξεις μεταναστών στην περιοχή μας και ιδίως η υπόθεση με τους 13 αλλοδαπούς μεταφερόμενους από τα τουρκικά παράλια, στην παραλία Στεγνά Αρχαγγέλου πριν από τρεις ημέρες. Μάλιστα για την υπόθεση αυτή έχουν συλληφθεί και κρατούνται δύο Σύριοι ηλικίας 25 και 46 ετών αντίστοιχα, όπου ο μεν πρώτος (25 ετών) είναι ο χειριστής του σκάφους με το οποίο ταξίδεψαν από την Τουρκία στην περιοχή μας οι 13 αλλοδαποί, και ο δεύτερος (ο 46χρονος επίσης συριακής καταγωγής) ο άνθρωπος που τους παρέλαβε και τους μετέφερε με το αυτοκίνητό του. Μάλιστα το ταχύπλοο σκάφος με χειριστή τον 25χρονο δεν σταμάτησε στα σήματα των Λιμενικών και τελικά προσάραξε σε βραχώδη περιοχή, ενώ η σύλληψη του 46χρονου έγινε μέσα στο αυτοκίνητον με τους αλλοδαπούς, από τους Λιμενικούς.Όπως ανακοινώθηκε από το Αρχηγείο του Λιμενικού Σώματος, όλα ξεκίνησαν πρωινές ώρες στις 9 Αυγούστου 2023, όταν περιπολικό σκάφος Λ.Σ. - ΕΛ.ΑΚΤ. που βρισκόταν σε προγραμματισμένη περιπολία, εντόπισε ταχύπλοο σκάφος να κινείται προς τις ακτές μεταφέροντας ικανό αριθμό επιβαινόντων, στη θαλάσσια περιοχή ανατολικά των Στεγνών Αρχάγγελου της Ρόδου. Το περιπολικό σκάφος Λ.Σ. - ΕΛ.ΑΚΤ. προέβη σε χρήση φωτεινών και ηχητικών σημάτων για να το ακινητοποιήσει, με αρνητικά αποτελέσματα. Ακολούθησε ρίψη προειδοποιητικών βολών σε ασφαλή θαλάσσιο τομέα και εν συνεχεία το εν λόγω ταχύπλοο σκάφος προσάραξε σε βραχώδη περιοχή, όπου αποβιβάστηκαν οι επιβαίνοντές του. Ακολούθως, περιπολικό όχημα Λ.Σ. - ΕΛ.ΑΚΤ. εντόπισε οκτώ (08) αλλοδαπούς, με τη συνδρομή στελεχών ΕΛ.ΑΣ., εντός του οικισμού Στεγνών Αρχάγγελου της Ρόδου, ενώ εντοπίστηκε ένα (01) Ι.Χ.Ε. όχημα, με οδηγό έναν 46χρονο αλλοδαπό, να μεταφέρει εντός του οχήματος έξι (06) ακόμα αλλοδαπούς. Ένας 25χρονος εκ των ανωτέρω συνελήφθη ως διακινητής (χειριστής του σκάφους), ενώ συνελήφθη και ο 46χρονος αλλοδαπός (οδηγός). Συνολικά εντοπίστηκαν δεκατρείς (13) αλλοδαποί (04 άνδρες, 05 γυναίκες, 02 κορίτσια και 02 αγόρια) ενώ κατασχέθηκαν το ταχύπλοο σκάφος, καθώς και το Ι.Χ.Ε. αυτοκίνητο. Από το Κεντρικό Λιμεναρχείο Ρόδου που διενεργεί την προανάκριση σε συνεργασία με την Δ.Α.ΠΘΑ.Σ. (Διεύθυνση Ασφάλειας & Προστασίας Θαλασσίων Συνόρων) αξιολογείται το σύνολο των στοιχείων που προέκυψαν, ενώ παράλληλα διερευνάται η εμπλοκή έτερων συνεργατών των δύο ανωτέρω συλληφθέντων καθώς και η συμμετοχή τους σε άλλες υποθέσεις διακίνησης μεταναστών. Πάντως οι δύο συλληφθέντες (ο 25χρονος και ο 46χρονος από τη Συρία) προχθές το μεσημέρι, συνοδευόμενοι από το συνήγορό τους κ. Κώστα Αβδελλή, προσήχθησαν ενώπιον της Εισαγγελέως Πρωτοδικών Ρόδου όπου και τους ασκήθηκε ποινική δίωξη σε βαθμό κακουργήματος και παραπέμφθηκαν στην ανάκριση. Οι απολογίες των δύο Σύριων επρόκειτο να γίνουν χθες το μεσημέρι ωστόσο ζήτησαν και πήραν εκ νέου προθεσμία για την προσεχή Δευτέρα το πρωί και μέχρι τότε συνεχίζεται η κράτηση τους. Διαβάστε επίσης: Οδυσσέας Σταμούλης: Πού και πότε θα γίνει η κηδεία του γιου του που πνίγηκε στην Ικαρία Κορυφώνεται η έξοδος του Δεκαπενταύγουστου: «Άδειασε» η Αθήνα - Φεύγουν και οι τελευταίοι αδειούχοι Νέα Φιλαδέλφεια: Απολογείται η δεύτερη ομάδα κατηγορουμένων - Οι βασικοί ύποπτοι για τη δολοφονία",False
newsbomb.gr,https://www.newsbomb.gr/ellada/story/1457654/zakynthos-nekros-se-troxaio-dystyxima-21xronos,ΕΛΛΑΔΑ,Ζάκυνθος: Νεκρός σε τροχαίο δυστύχημα 21χρονος,2023-08-12T10:42:34+03:00,Newsbomb,"Newsbomb Προανάκριση για τον ακριβή προσδιορισμό των συνθηκών του τροχαίου δυστυχήματος, διενεργείται από το Τμήμα Τροχαίας Ζακύνθου. Θανατηφόρο δυστύχημα, με θύμα έναν 21χρονο συνέβη τις πρώτες πρωινές ώρες, σήμερα, στη Ζάκυνθο και συγκεκριμένα, στη συμβολή των οδών Αεροδρομίου και Καλαμακίου (περιοχή Αεροδρομίου). Σύμφωνα με την ΕΡΤ, το δυστύχημα συνέβη, όταν το αυτοκίνητο που οδηγούσε 42χρονος Ζακυνθινός, συγκρούστηκε πλαγιομετωπικά με το Ι.Χ. που οδηγούσε ο άτυχος 21ετών, επίσης Ζακυνθινός, με αποτέλεσμα το θανάσιμο τραυματισμό του. Προανάκριση για τον ακριβή προσδιορισμό των συνθηκών του τροχαίου δυστυχήματος, διενεργείται από το Τμήμα Τροχαίας Ζακύνθου.",False
newsbomb.gr,https://www.newsbomb.gr/ellada/paideia/story/1454414/ta-exeggya-pou-xreiazetai-kathe-epistimonas-kai-erevnitis-gia-ena-lampro-mellon,ΠΑΙΔΕΙΑ,Τα εχέγγυα που χρειάζεται κάθε επιστήμονας και ερευνητής για ένα λαμπρό μέλλον,2023-08-12T10:38:59+03:00,Newsbomb,"Newsbomb Οι Βιολογικές επιστήμες είναι το δυνατό χαρτί των θετικών επιστημών, γι’ αυτό και μια καριέρα στο συγκεκριμένο πεδίο μπορεί να προσφέρει εξειδίκευση αλλά και πολλές ευκαιρίες εξερεύνησης ενός ευρέως φάσματος θεμάτων. Οι ραγδαίες εξελίξεις στο πεδίο της βιολογίας και της βιοτεχνολογίας ωθούνται από την ίδια την εξέλιξη της ζωής, την ανάγκη για κατανόηση ασθενειών καθώς και την συνεχή πίεση για πιο αποτελεσματικά φάρμακα. Οι Βιολογικές Επιστήμες όμως δεν περιορίζονται εκεί. Η προστασία του περιβάλλοντος, η ασφάλεια των τροφίμων η μελέτη εναλλακτικών μορφών ενέργειας, η γενετική, η κτηνοτροφία και η γεωπονική, κ.ά., είναι μερικά μόνο παραδείγματα της εξειδίκευσης που μπορεί να λάβει κάποιος που επιλέξει σπουδές Βιολογίας. Η ιδανικότερη επιλογή για σπουδές στον τομέα αυτό είναι το Ευρωπαϊκό Πανεπιστήμιο Κύπρου που παρέχει το συγκριτικό πλεονέκτημα στις Επιστήμες Υγείας και Ζωής, προσφέροντας συνολικά 23 προγράμματα σπουδών, εκ των οποίων 11 κατ’ αποκλειστικότητα στην Κύπρο. Η Βιολογία βρίσκεται στην πρώτη γραμμή των θετικών επιστημών σημειώνοντας ραγδαία πρόοδο τις τελευταίες δεκαετίες στην κατανόηση των ζωντανών οργανισμών σε όλα τα επίπεδα, ξεκινώντας από το μοριακό και το κυτταρικό επίπεδο μέχρι τις βιοκοινότητες και τα οικοσυστήματα.  Το πρότυπο πρόγραμμα σπουδών στις Βιολογικές Επιστήμες του Ευρωπαϊκού Πανεπιστημίου Κύπρου προσφέρει στους φοιτητές τη δυνατότητα κατάρτισης στο αντικείμενο της Βιολογίας, αλλά και περαιτέρω εξειδίκευση στην κατεύθυνση της Γενικής Βιολογίας ή της Γενικής Μικροβιολογίας. Κατά τα 2 πρώτα έτη των σπουδών, οι φοιτητές διδάσκονται έναν κοινό κορμό μαθημάτων και στη συνέχεια, κατά το 3ο έτος σπουδών, επιλέγουν της κατεύθυνση εξειδίκευσης. Μάλιστα, πρόκειται για το μοναδικό πρόγραμμα στην Κύπρο που παρέχει τη δυνατότητα αυτής της εξειδίκευσης στη Μικροβιολογία, ενώ έχει διαμορφωθεί βάσει των κατευθυντήριων οδηγιών του Αμερικανικού Συνδέσμου Μικροβιολογίας (ASM). Κατά τη διάρκεια των 4ετών σπουδών τους στο Ευρωπαϊκό Πανεπιστήμιο Κύπρου οι φοιτητές Βιολογικών Επιστημών έχουν την ευκαιρία να καλύψουν θεματικές όπως τα θεμέλια της βιολογίας και της μικροβιολογίας, αλλά και να εξερευνήσουν επιμέρους κλάδους, όπως η Γενετική Βιολογία, η Μοριακή Βιολογία, η Περιβαλλοντική Βιολογία, η Ιατρική Βιολογία και η Θαλάσσια Βιολογία. Οι φοιτητές των Βιολογικών Επιστημών εκπαιδεύονται σε υπερσύγχρονα εργαστήρια βιοχημείας, μοριακής βιολογίας και μικροβιολογίας, ενώ για ένα εξάμηνο πραγματοποιούν την πρακτική τους άσκηση και τοποθετούνται σε κλινικά εργαστήρια τόσο στο δημόσιο όσο και στον ιδιωτικό τομέα, όπως στο Τμήμα Αλιείας, Τμήμα Δασών, Δευτεροβάθμια εκπαίδευση, εργαστήρια τροφίμων και νερού και φαρμακευτικές βιομηχανίες. Η αποζήτηση μιας πιο υγιεινής ζωής, καθώς και η προσπάθεια καλλιέργειας αντισωμάτων για καταπολέμηση διάφορων ασθενειών και ιών επισημαίνουν την ανάγκη για βαθύτερη εμπέδωση των Βιολογικών Επιστημών. Σήμερα, όπου η ανάγκη για κατανόηση της βιολογικής βάσης σοβαρών ασθενειών, η προστασία και ανάπτυξη του περιβάλλοντος, η ασφάλεια τροφίμων και η πρόληψη ασθενειών από μικροοργανισμούς, αποτελούν ύψιστες προτεραιότητες, οι σπουδές Βιολογικών Επιστημών προσφέρουν μια ευκαιρία στους αποφοίτους να έχουν έναν σημαντικά ενεργό ρόλο στη βελτίωση της ποιότητας και των συνθηκών ζωής μας, καθώς και στην επιμήκυνσή της. Πρωτοποριακό είναι το Μεταπτυχιακό (MSc) στη Βιολογία του Καρκίνου που προσφέρει το Ευρωπαϊκό Πανεπιστήμιο Κύπρου , καθώς αποτελεί το πρώτο και μοναδικό πρόγραμμα αυτού του είδους που προσφέρεται στην Κύπρο. Ακολουθώντας όλες τις εξελίξεις στον συνεχώς μεταβαλλόμενο κλάδο της ογκολογίας και της βιολογίας του καρκίνου, το μεταπτυχιακό πρόγραμμα του ΕΠΚ θέτει ως βασικούς στόχους την εις βάθος κατανόηση των πολύπλοκων μηχανισμών που υποκινούν την εμφάνιση καρκίνου. Επιπλέον, δίνεται έμφαση στη συνεχή ενημέρωση για όλες τις νέες διαγνωστικές και θεραπευτικές προσεγγίσεις, καθώς και για τις τεχνολογίες αιχμής που επιτρέπουν την εφαρμογή της εξατομικευμένης Ιατρικής στους καρκινοπαθείς. Το διεθνούς εμβέλειας Μεταπτυχιακό στη Βιολογία του Καρκίνου απευθύνεται σε απόφοιτους προγραμμάτων Βιολογίας, Βιοϊατρικών Επιστημών, Φαρμακευτικής, Ιατρικής, Ακτινοδιαγνωστικής/Ακτινοθεραπείας, Νοσηλευτικής καθώς επίσης και σε όσους έχουν αποφοιτήσει από προγράμματα των θετικών επιστημών που μπορούν να συσχετιστούν με τη Βιολογία, όπως το πρόγραμμα της Χημείας, της Φυσικής και της Πληροφορικής. Για περισσότερες πληροφορίες σχετικά με τα αναλυτικά προγράμματα των Βιολογικών Επιστημών του Ευρωπαϊκού Πανεπιστημίου Κύπρου μπορείτε να επισκεφτείτε την ιστοσελίδα www.euc.ac.cy ή να επικοινωνήσετε στο email info@euc.ac.cy και στο 00357-22713000. Έναρξη Φθινοπωρινού Εξαμήνου: 2 Οκτωβρίου 2023",True
newsbomb.gr,https://www.newsbomb.gr/ellada/story/1457650/odysseas-stamoylis-poy-kai-pote-tha-ginei-i-kideia-tou-giou-tou-pou-pnigike-stin-ikaria,ΕΛΛΑΔΑ,Οδυσσέας Σταμούλης: Πού και πότε θα γίνει η κηδεία του γιου του που πνίγηκε στην Ικαρία,2023-08-12T10:37:12+03:00,Newsbomb,"Newsbomb Οδυσσέας Σταμούλης: Τι αναφέρει στην ανακοίνωσή της η οικογένεια του 11χρονου Στις 14 Αυγούστου θα πραγματοποιηθεί η τελευταία πράξη της τραγωδίας για την οικογένεια του ηθοποιού Οδυσσέα Σταμούλη, καθώς τότε θα γίνει η κηδεία του 11χρονου γιου του, που πνίγηκε στη θάλασσα στους Φούρνους Ικαρίας. Όπως έγινε γνωστό μέσα από τα social media, η οικογένεια του ηθοποιού Οδυσσέα Σταμούλη θα πει το τελευταίο αντίο στον 11χρονο Χρήστο στο Νεκροταφείο Καλλιθέας τη Δευτέρα 14 Αυγούστου, εκεί όπου θα πραγματοποιηθεί η κηδεία του παιδιού. «Κηδεύουμε τη Δευτέρα 14 Αυγούστου 2023 και ώρα 11 π.μ. στο Νεκροταφείο Καλλιθέας το αγγελούδι μας Χρήστο Σταμούλη 11 ετών», ανέφερε η ανακοίνωση της οικογένειας. Η ανάρτηση:  Ο 11χρονος γιος του Οδυσσέα Σταμούλη, σύμφωνα με όσα ανέφερε ο δήμαρχος του νησιού, Δημήτρης Καρύδης, εντοπίστηκε νεκρός σε σημαδούρα, 50 μέτρα από τη στεριά. Η σορός του 11χρονου μεταφέρθηκε το απόγευμα της Παρασκευής στη Σάμο για νεκροψία - νεκροτομή ενώ την ίδια στιγμή που οι μαρτυρίες που έρχονται στο φως για τον θάνατό του συγκλονίζουν. Σύμφωνα με όσα έχουν γίνει γνωστά, ο 11χρονος γιος του Οδυσσέα Σταμούλη φαίνεται ότι στις 14:30 της Πέμπτης, 10 Αυγούστου, μπήκε στη θάλασσα και ενδέχεται να μπλέχθηκε στο σκοινί σημαδούρας, η οποία είναι εκεί για να δείχνει ότι απαγορεύεται το κολύμπι στην συγκεκριμένη περιοχή. Όταν ο 11χρονος δεν επέστρεφε έπειτα από ώρες στο σπίτι, η μητέρα του ανησύχησε και άρχισε να τον ψάχνει. Αρχικά πήγε στο λιμεναρχείο, είπε ότι δεν ξέρει αν το παιδί έκανε μπάνιο ή αν έχει πάει μαζί με τους φίλους του για ποδόσφαιρο και το αναζητούσε. Αμέσως σήμανε συναγερμός, δύο σκάφη του Λιμενικού έφυγαν από τη Σάμο και πήγαν στους Φούρνους Κορσεών, όπου έγινε έρευνα για να εντοπιστεί ο 11χρονος. Τα στελέχη του λιμεναρχείου εντόπισαν την σορό του άτυχου 11χρόνου στο νερό, την οποία ανέσυραν, ενώ στην συνέχεια την μετέφεραν με ασθενοφόρο του ΕΚΑΒ στο αγροτικό ιατρείο του νησιού, όπου διαπιστώθηκε ο θάνατός του. Διαβάστε επίσης: Οδυσσέας Σταμούλης: Ο γιος του βρέθηκε νεκρός 50 μέτρα από τη στεριά Οδυσσέας Σταμούλης: «Δεν είχε σφυγμό ο 11χρονος» - Τι λέει ο γιατρός που βρήκε νεκρό το παιδί Σταύρος Νικολαΐδης: Συγκλονισμένος για τον θάνατο του γιου του Οδυσσέα Σταμούλη",True
newsbomb.gr,https://www.newsbomb.gr/ellada/story/1457647/koryfonetai-i-eksodos-tou-dekapentaygoustou-adeiase-i-athina-feygoun-kai-oi-teleftaioi-adeioyxoi,ΕΛΛΑΔΑ,Κορυφώνεται η έξοδος του Δεκαπενταύγουστου: «Άδειασε» η Αθήνα - Φεύγουν και οι τελευταίοι αδειούχοι,2023-08-12T10:18:29+03:00,Newsbomb,"Newsbomb Σε εξέλιξη η μεγάλη «έξοδος» των Αθηναίων από τα λιμάνια της Αττικής, ενόψει της εορτής του Δεκαπενταύγουστου Αυξάνεται σταδιακά η έξοδος των Αθηναίων ενόψει της εορτής του Δεκαπενταύγουστου, με την κίνηση να κορυφώνεται στα λιμάνια της Αττικής. Το λιμενικό σώμα ελληνική ακτοφυλακή έχει λάβει όλα τα απαραίτητα μέτρα για τη διευκόλυνση των εκδρομέων και των αδειούχων του Αυγούστου. Οι επιβάτες που πρόκειται σήμερα να ταξιδέψουν καλό είναι να είναι νωρίτερα στην αποβάθρα αναχώρησης του πλοίου, λόγω αυξημένης κίνησης στους περιμετρικούς δρόμους. Η πληρότητα των πλοίων αγγίζει το 100% στους περισσότερους προορισμούς ιδιαίτερα για την Πάρο και την Τήνο. Σύμφωνα με το σύστημα κρατήσεων των ακτοπλοϊκών εταιρειών, από το λιμάνι του Πειραιά για σήμερα Σάββατο 12/08 έχουν προγραμματιστεί 23 δρομολόγια, ενώ αναμένεται να αναχωρήσουν 31.547 επιβάτες, ενώ για τα νησιά του Αργοσαρωνικού θα γίνουν 38 αναχωρήσεις αναχωρήσεις πλοίων με 7.000 επιβάτες. Από το λιμάνι της Ραφήνας θα πραγματοποιηθούν 9 απόπλοι πλοίων με 7.381 επιβάτες, ενώ από το λιμάνι του Λαυρίου 8 δρομολόγια με 2.990 επιβάτες. Αυξημένη ήταν η κίνηση των ταξιδιωτών και χθες Παρασκευή 11/08 από τα τρία λιμάνια της Αττικής. Από το λιμάνι του Πειραιά έγιναν 24 δρομολόγια με 29.198 αναχωρήσεις επιβατών, από το λιμάνι της Ραφήνας 17 απόπλοι πλοίων ενώ αναχώρησαν 8.102 επιβάτες και από το λιμάνι του Λαυρίου 11 δρομολόγια με 2.843 επιβάτες.  Πηγή: Αθηναϊκό/Μακεδονικό Πρακτορείο Ειδήσεων Διαβάστε επίσης: Υπόθεση παράνομων γεννήσεων: Στο Νοσοκομείο Χανίων γέννησε παρένθετη μητέρα «Κάλυψη»: Πώς προχωρά το πρόγραμμα για δωρεάν στέγαση ευάλωτων νέων ΟΠΕΚΕΠΕ: Παράταση έως τις 11/9 για τις δηλώσεις ΟΣΔΕ",False
newsbomb.gr,https://www.newsbomb.gr/ellada/story/1457642/nea-filadelfeia-apologeitai-i-deyteri-omada-katigoroumenon-oi-vasikoi-ypoptoi-gia-ti-dolofonia,ΕΛΛΑΔΑ,Νέα Φιλαδέλφεια: Απολογείται η δεύτερη ομάδα κατηγορουμένων -  Οι βασικοί ύποπτοι για τη δολοφονία,2023-08-12T10:08:23+03:00,Newsbomb,"Newsbomb Νέα Φιλαδέλφεια: Στα δικαστήρια η δεύτερη ομάδα κατηγορουμένων για τις απολογίες τους  To πρωί του Σαββάτου, η δεύτερη ομάδα των τριάντα κατηγορουμένων, οδηγήθηκε στα δικαστήρια της Ευελπίδων με ισχυρή αστυνομική δύναμη, προκειμένου να απολογηθούν για όσα τους καταλογίζονται στην υπόθεση της άγριας επίθεσης έξω από το γήπεδο της ΑΕΚ στη Νέα Φιλαδέλφεια το βράδυ της Δευτέρας. Οι κατηγορούμενοι που μεταφέρθηκαν στα δικαστήρια με κλούβες της αστυνομίας, θα ξεκινήσουν να μεταφέρονται στα ανακριτικά γραφεία για τις απολογίες τους τις οποίες θα λάβουν η 25η τακτική ανακρίτρια που ορίστηκε για την κύρια ανάκριση, καθώς και ο 14ος και η 20η που ορίστηκαν ως επίκουροι στο έργο της συναδέλφου τους. Οι απολογίες των 105 κατηγορουμένων για τα αιματηρά επεισόδια στη Νέα Φιλαδέλφεια ξεκίνησαν χθες με αυτές των πρώτων 30. Όλοι οι κατηγορούμενοι που βρέθηκαν χθες ενώπιον των δικαστικών λειτουργών κρίθηκαν προσωρινά κρατούμενοι μετά τις απολογίες τους.  Οι Αρχές συλλέγουν διαρκώς στοιχεία, με το οπτικοακουστικό υλικό και τα δείγματα DNA να αναμένεται να ρίξουν ακόμα περισσότερο φως στην υπόθεση και να αποκαλύψουν τον δράστη ή τους δράστες της δολοφονίας. Ήδη 30 από τους 104 συλληφθέντες πέρασαν από Ανακριτή και κρίθηκαν προφυλακιστέοι ενώ η διαδικασία των απολογιών θα συνεχιστεί και το Σαββατοκύριακο. Σύμφωνα με την ΕΡΤ, οι συλληφθέντες αρνούνται κάθε εμπλοκή με τη δολοφονία. Χαρακτηριστική είναι η απολογία του 27χρονου Έλληνα κατηγορούμενου, ιδιοκτήτη καφέ ο οποίος είχε απασχολήσει και στο παρελθόν για οπαδική βία τις Αρχές. «Όταν έφτασα στο σημείο είδαν να πέφτουν φωτοβολίδες, άκουσα κροτίδες και να ακούγονται κραυγές και βρισιές των εμπλεκόμενων. Αποχώρησα γιατί φοβήθηκα και κατευθύνθηκα στον σταθμό του Περισσού. Στην κατοχή μου δεν βρέθηκε τίποτα από όσα κατασχέθηκαν. Βρέθηκα στο λάθος σημείο, τη λάθος στιγμή», είπε μεταξύ άλλων. Ο 22χρονος Αλβανός κατηγορούμενος ανέφερε πως ο σουγιάς που βρέθηκε επάνω του ήταν για τη δουλειά του, ενώ ανέφερε ότι περίμενε την κοπέλα του στον σταθμό του Περισσού και δεν είχε ανάμιξη με τα επεισόδια. Την ίδια ώρα, όλοι οι Κροάτες έχουν την ίδια υπερασπιστική γραμμή, σύμφωνα με την οποία υποστηρίζουν πως πήγαν στη Νέα Φιλαδέλφεια για να δουν την προπόνηση της ομάδας τους και έπεσαν επάνω στα επεισόδια. Η αστυνομία εστιάζει σε πέντε πρόσωπα από τα συνολικά 105 που έχουν συλληφθεί στα αιματηρά επεισόδια της Δευτέρας στη Νέα Φιλαδέλφεια, ενώ σε κινητά και φωτογραφίες-ντοκουμέντα αναζητούν τα στοιχεία που αναμένεται να υποδείξουν ποιος από τους κατηγορούμενους μαχαίρωσε θανάσιμα τον Μιχάλη Κατσουρή στο δεξί του χέρι, που οδήγησε σε ακατάσχετη αιμορραγία με αποτέλεσμα ο 29χρονος να χάσει τη ζωή του. Σε οπτικό υλικό, το οποίο έχει στα χέρια της η ΕΛ.ΑΣ. και ήδη εξετάζει, αποτυπώνει τις τελευταίες ώρες του 29χρονου. Πρόκειται για ένα σοκαριστικό στιγμιότυπο, το οποίο έχει τραβηχτεί από κάμερα ασφαλείας περιπτέρου, μπροστά από το οποίο άφησε την τελευταία του πνοή ο Μιχάλης Κατσουρής.   Η φωτογραφία, που έχει τραβηχτεί στις 23:08 απεικονίζει τον 29χρονο να κινείται μετά βίας, τραυματισμένος, με το κράνος του στα χέρια, ενώ ένα άτομο που είναι μαζί του προσπαθεί να τον κρατήσει όρθιο. Ο νεαρός δεν αντέχει και καταρρέει, καθώς έχει χάσει ήδη πολύ αίμα. Σε φωτογραφία έχει καταγραφεί και η επιδρομή των Κροατών χούλιγκαν, έξω από την «OPAP Arena». Μέσα από συγκεκριμένο οπτικό υλικό, σε συνδυασμό με τα στίγματα των κινητών τηλεφώνων των συλληφθέντων και γενετικό υλικό που έχει συγκεντρωθεί, οι Αρχές ελπίζουν να οδηγηθούν στο πρόσωπο που μαχαίρωσε τον αδικοχαμένο Μιχάλη. Παράλληλα, σήμερα ξεκινάει και η λήψη DNA από τους 105 συλληφθέντες, καθώς λήγει η 48ωρη προθεσμία που είχαν από την έκδοση της διάταξης για τη λήψη του, για να ζητήσουν αν το επιθυμούν, την παρουσία στη διαδικασία τεχνικού συμβούλου. Στη συνέχεια θα γίνει αντιπαραβολή του DNA των κατηγορούμενων με το DNA του Μιχάλη και τα ευρήματα από τη σορό του, καθώς και γενετικό υλικό από την περιοχή και κηλίδες αίματος στα όπλα. Πέντε από τους συλληφθέντες θεωρούνται από τις Αρχές βασικοί ύποπτοι για τη φονική μαχαιριά στον 29χρονο οπαδό της ΑΕΚ. Πρόκειται για τρεις Έλληνες, έναν Αλβανό και έναν Κροάτη. Ο Αλβανός και ο Κροάτης κατά τη σύλληψή τους βρέθηκαν με αναδιπλούμενους σουγιάδες με αίμα και αμέσως διαχωρίστηκαν ως ύποπτοι για την δολοφονία. Οι δύο από τους τρεις Έλληνες είναι οργανωμένοι οπαδοί ελληνικής ομάδας, με βαρύ ποινικό μητρώο. Ο πρώτος βασικός ύποπτος, είναι Έλληνας, 27χρονος και παλιός γνώριμος της αστυνομίας, έχει συλληφθεί τέσσερις φορές: Το όνομά του εμφανίζεται και πάλι σε δικογραφία για εγκληματική οργάνωση με αρχηγό γυναίκα, που οργάνωνε επιδρομές, κλοπές και επιθέσεις σε συνδέσμους τον Μάρτιο του 2022, ωστόσο αφέθηκε ελεύθερος μέχρι τη δίκη η οποία αναβλήθηκε πριν από λίγους μήνες, σύμφωνα με την ΕΡΤ. Το κατάστημά του βρίσκεται πίσω από το γήπεδο του Παναθηναϊκού στη λεωφόρο Αλεξάνδρας και το μεσημέρι της Πέμπτης έγινε στόχος απο περίπου δέκα άτομα που επέβαιναν σε μηχανάκια, χωρίς διακριτικά. Οι δράστες έσαπσαν τζαμαρίες και τράπηκαν σε φυγή, ενώ η αστυνομία εκτιμά πως πρόκειται για αντίποινα οργανωμένων οπαδών άλλης ομάδας. Ο δεύτερος βασικός ύποπτος, Έλληνας και αυτός, 27 ετών, ο οποίος είχε συλληφθεί τον Φεβρουάριο του 2022 για συμμετοχή σε επεισόδια αθλητικής βίας. Ο τρίτος ύποπτος Έλληνας επίσης, αναζητείται, ενώ έχει ταυτοποιηθεί από αναρτήσεις στα μέσα κοινωνικής δικτύωσης, όπου δήλωνε την παρουσία αλλά και την συμμετοχή του στη συμπλοκή. Νέο βίντεο ντοκουμέντο δείχνει τη στιγμή που ξεκινά η συμπλοκή μεταξύ των οπαδών της ΑΕΚ και της Ντιναμό Ζάγκρεμπ στη Νέα Φιλαδέλφεια. Στα πλάνα που φέρνει στη δημοσιότητα το Star διακρίνονται οι Κροάτες χούλιγκαν μαυροντυμένοι με στειλιάρια στα χέρια να φωνάζουν συνθήματα λίγο πριν ξεκινήσει η επίθεση που είχε ως αποτέλεσμα στη δολοφονία του Μιχάλη Κατσούρη. Στο βίντεο ακούγονται εκρήξεις, πέφτουν φωτοβολίδες ευθείας βολής, μολότοφ και άλλοι εμπρηστικοί μηχανισμοί ενώ γίνονται μάχες σώμα με σώμα. Μάλιστα κάποια στιγμή παίρνει φωτιά και το άλσος όπου γίνεται η «μάχη». Οι Κροάτες φεύγουν προς τα Πατήσια και σε νέο βίντεο του Star φαίνεται πώς οι αστυνομικοί κατάφεραν να τους εντοπίσουν, να τους ακινητοποιήσουν και να τους συλλάβουν. Οι Κροάτες προσπαθούν να ξεφύγουν από τους αστυνομικούς της ομάδας ΔΡΑΣΗ και μπαίνουν σε στενό να κρυφτούν. Πέφτουν χειροβομβίδες κρότου λάμψης και οι αστυνομικοί τους συλλαμβάνουν στην οδό Ανθέων, σε απόσταση 1,5 χιλιόμετρο μακριά από το γήπεδο. Οι χούλιγκαν έχουν προλάβει να πετάξουν επικαλαμίδες, καδρόνια, σίδερα και μαχαίρια ώστε να μη βρεθούν επιβαρυντικά στοιχεία.",True
newsbomb.gr,https://www.newsbomb.gr/ellada/story/1457640/ypothesi-paranomon-genniseon-sto-nosokomeio-xanion-gennise-parentheti-mitera,ΕΛΛΑΔΑ,Υπόθεση παράνομων γεννήσεων: Στο Νοσοκομείο Χανίων γέννησε παρένθετη μητέρα,2023-08-12T09:41:21+03:00,Newsbomb,"Newsbomb Στην μαιευτική κλινική του Νοσοκομείου Χανίων γέννησε μια από τις παρένθετες μητέρες τις οποίες έφερνε η μονάδα στα Χανιά To πρωί της Κυριακής 13/8 αναμένεται να οδηγηθούν ενώπιον της ανακρίτριας Χανίων για να απολογηθούν τα 9 άτομα που συνελήφθησαν με βαριές κατηγορίες για την ιδιωτική μονάδα ιατρικώς υποβοηθούμενης αναπαραγωγής. Σύμφωνα με πληροφορίες οι απολογίες των δύο γιατρών και των επτά γυναικών θα γίνονται σταδιακά και αναμένεται να διαρκέσουν όλη την ημέρα. Την ίδια ώρα στην μαιευτική κλινική του Νοσοκομείου Χανίων γέννησε μια από τις παρένθετες μητέρες τις οποίες έφερνε η μονάδα στα Χανιά. Πληροφορίες του flashnews αναφέρουν ότι η 39χρονη γυναίκα από την Γεωργία έφερε στον κόσμο ένα υγιέστατο αγοράκι. Υπενθυμίζεται πως και το βράδυ της Τετάρτης 9/8 στο Νοσοκομείο Χανίων είχε διακομισθεί μια παρένθετη μητέρα με το 9 ημερών νεογνό της, η οποία νωρίτερα είχε προσαχθεί στις δικαστικές αρχές.",False
newsbomb.gr,https://www.newsbomb.gr/ellada/story/1457638/kalypsi-pos-proxora-to-programma-gia-dorean-stegasi-evaloton-neon,ΕΛΛΑΔΑ,«Κάλυψη»: Πώς προχωρά το πρόγραμμα για δωρεάν στέγαση ευάλωτων νέων,2023-08-12T09:23:53+03:00,Newsbomb,"Newsbomb Σε πλήρη εξέλιξη το πρόγραμμα «Κάλυψη» για τη δωρεάν στέγαση ευάλωτων νέων - Σοφία Ζαχαράκη: Έχουμε πλήρη συνείδηση της αξίας της κοινωνικής συνοχής Σε πλήρη εξέλιξη είναι η υλοποίηση του προγράμματος «Κάλυψη» για τη δωρεάν στέγαση ευάλωτων νέων σε ιδιωτικές κατοικίες, με την καταβολή του ενοικίου από το Δημόσιο. Το πρόγραμμα «Κάλυψη», που συγκαταλέγεται στις δράσεις στεγαστικής πολιτικής της κυβέρνησης και θεσπίστηκε με τον νόμο 5006/2022 «Σπίτι μου-στεγαστική πολιτική για τους νέους, αξιοποίηση της δημόσιας περιουσίας για κοινωνική κατοικία και άλλες διατάξεις», απευθύνεται σε νέους, ηλικίας 25-39 ετών, που είναι δικαιούχοι του Ελάχιστου Εγγυημένου Εισοδήματος και δεν έχουν ιδιόκτητη πρώτη κατοικία. Με το πρόγραμμα «Κάλυψη», πρόκειται να αξιοποιηθούν ιδιωτικές κατοικίες που διατέθηκαν για τη στέγαση αιτούντων άσυλο, στο πλαίσιο του προγράμματος «ΕΣΤΙΑ», το οποίο ολοκληρώθηκε τον Δεκέμβριο του 2022, με την προϋπόθεση βέβαια οι ιδιοκτήτες τους να επιθυμούν να ενταχθούν σε αυτό και να υποβάλουν τη σχετική αίτηση μαζί με τα απαιτούμενα δικαιολογητικά. Συγκεκριμένα, το Δημόσιο καλύπτει για τρία χρόνια τη δαπάνη μίσθωσης των ιδιωτικών κατοικιών, η οποία δεν μπορεί να υπερβαίνει το ποσό μίσθωσης με το οποίο η κατοικία είχε διατεθεί στο πλαίσιο των προγραμμάτων «ESTIA II» και «ESTIA 2021», αναπροσαρμοζόμενο κατά τη μεταβολή του μέσου ετήσιου γενικού δείκτη τιμών καταναλωτή της Ελληνικής Στατιστικής Αρχής για το έτος 2022. Παράλληλα, το πρόγραμμα καλύπτει τις δαπάνες μετακόμισης του νοικοκυριού και μεταφοράς της οικοσκευής τους, ενώ οι ιδιοκτήτες, εκτός από το εγγυημένο μίσθωμα, καλύπτονται και για επισκευές φθορών που διαπιστώνονται στα ακίνητα κατά τη διάρκεια της μίσθωσης και με τη λήξη αυτής.  Μιλώντας στο ΑΠΕ-ΜΠΕ, η υπουργός Κοινωνικής Συνοχής και Οικογένειας, Σοφία Ζαχαράκη, αναφέρει ότι το πρόγραμμα «Κάλυψη» είναι ένα ακόμη εργαλείο στην ευρύτερη προσπάθεια της κυβέρνησης για την αντιμετώπιση του σύγχρονου προβλήματος της στέγασης, ιδιαίτερα των νέων, καθώς, μέσα από το πρόγραμμα, δίνεται η δυνατότητα σε ευάλωτους οικονομικά συμπολίτες μας να αποκτήσουν για τα επόμενα τρία χρόνια δωρεάν στέγη, με την καταβολή του ενοικίου από το Δημόσιο. «Το υπουργείο Κοινωνικής Συνοχής και Οικογένειας σχεδιάζει και υλοποιεί δράσεις και πολιτικές στήριξης των συμπολιτών μας, νέων γυναικών και ανδρών και, ευρύτερα, συμπολιτών μας που έχουν ανάγκη τη στήριξη της Πολιτείας. Έχουμε πλήρη συνείδηση της αξίας της κοινωνικής συνοχής που οικοδομείται μέσα από στρατηγική και σειρά συστηματικών πρωτοβουλιών. Στο υπουργείο μας είναι κεντρική προτεραιότητα» σημειώνει η κ. Ζαχαράκη. Το ενδιαφέρον που έχει εκδηλωθεί έως τώρα για συμμετοχή στο πρόγραμμα είναι έντονο. Σύμφωνα με τα τελευταία διαθέσιμα, στην παρούσα φάση, έχουν ανταποκριθεί θετικά 46 δήμοι από όλη τη χώρα, στα διοικητικά όρια των οποίων υπάρχουν ιδιωτικές κατοικίες που είχαν διατεθεί για τη στέγαση αιτούντων άσυλο στο πλαίσιο του προγράμματος «ΕΣΤΙΑ», ενώ έχουν ήδη υπογραφεί 14 προγραμματικές συμβάσεις με δήμους, μεταξύ των οποίων είναι οι δήμοι της Περιφερειακής Ενότητας Θεσσαλονίκης και του Κεντρικού Τομέα Αττικής. Το προσεχές χρονικό διάστημα, αναμένεται η υπογραφή των προγραμματικών συμβάσεων που αφορούν στους δήμους του Νότιου και Δυτικού Τομέα Αττικής. Η διαδικασία είναι απλή. Αρχικά, δημοσιεύεται πρόσκληση προς τους ιδιοκτήτες των κατοικιών που συμμετείχαν στα προγράμματα «Εστία», προκειμένου, εάν το επιθυμούν, να ενταχθούν στο πρόγραμμα «Κάλυψη». Η υποβολή της αίτησης εκ μέρους των ιδιοκτητών πρέπει να συνοδεύεται από υπεύθυνη δήλωσή τους ότι το ακίνητο πληροί τα οριζόμενα κριτήρια, είναι έτοιμο προς χρήση και δεν φέρει πραγματικό ελάττωμα. Ο οικείος δήμος έχει τη δυνατότητα, διαμέσου των αρμόδιων υπηρεσιών του, να προβαίνει σε δειγματοληπτικούς ελέγχους, πριν από τη μίσθωση των ακινήτων. Τα επόμενα στάδια είναι η υποβολή αιτήσεων από τους νέους, μαζί με τα απαραίτητα δικαιολογητικά, η αξιολόγησή τους, με βάση τα κριτήρια που ορίζονται στην Κοινή Υπουργική Απόφαση (ΚΥΑ) και η επιλογή των κατοικιών από τους ωφελούμενους. Οι ενδιαφερόμενοι, που υποβάλλουν αιτήσεις συμμετοχής, κατατάσσονται ανά δήμο με μοριοδότηση και καταρτίζονται λίστες, σύμφωνα με τα εξής κριτήρια: πολύτεκνες οικογένειες, τρίτεκνες οικογένειες, άτομα με αναπηρία (67% και άνω), νοικοκυριά στα οποία έχει κοινοποιηθεί εκτελεστή δικαστική απόφαση έξωσης από ενοικιαζόμενη κατοικία ή διαταγή απόδοσης μισθίου, μονογονεϊκές οικογένειες, οικογένειες με ένα ή δύο παιδιά, άνεργοι εγγεγραμμένοι στη Δημόσια Υπηρεσία Απασχόλησης (ΔΥΠΑ), άτομα ή οικογένειες που φιλοξενούνται σε δομές φιλοξενίας γυναικών θυμάτων βίας και άτομα ή οικογένειες που φιλοξενούνται ως μέλη σε νοικοκυριά του Ελάχιστου Εγγυημένου Εισοδήματος. Ο δήμος, από την πλευρά του, καλεί τα νοικοκυριά κατά σειρά προτεραιότητας, σύμφωνα με την κατάταξή τους, να επιλέξουν από τη λίστα των διαθέσιμων κατοικιών στον δήμο τους αυτές που ανταποκρίνονται στις ανάγκες τους ανάλογα με τη σύνθεση του νοικοκυριού και την προτίμησή τους ως προς την περιοχή του δήμου που βρίσκεται το ακίνητο. Κάθε νοικοκυριό επιλέγει έως τρία διαθέσιμα ακίνητα, μεταξύ των οποίων καλείται να διαλέξει το κατάλληλο προς ενοικίαση. Εάν το νοικοκυριό απορρίψει τα υποψήφια ακίνητα, κατατάσσεται αυτόματα στο τέλος της λίστας προτεραιότητας, ενώ τα ακίνητα που ενοικιάζονται αφαιρούνται από τη λίστα των διαθέσιμων κατοικιών του δήμου. Πηγή: Αθηναϊκό/Μακεδονικό Πρακτορείο Ειδήσεων Διαβάστε επίσης: ΟΠΕΚΕΠΕ: Παράταση έως τις 11/9 για τις δηλώσεις ΟΣΔΕ Χαλκιδική: 48χρονος πνίγηκε σε παραλία στον Νέο Μαρμαρά Σήμερα το βράδυ οι εντυπωσιακές Περσείδες, όπου πεφταστέρια θα φωτίσουν τον ουρανό",False
newsbomb.gr,https://www.newsbomb.gr/ellada/story/1457635/opekepe-paratasi-eos-tis-11-9-gia-tis-diloseis-osde,ΕΛΛΑΔΑ,ΟΠΕΚΕΠΕ: Παράταση έως τις 11/9 για τις δηλώσεις ΟΣΔΕ,2023-08-12T09:14:38+03:00,Newsbomb,"Newsbomb ΟΠΕΚΕΠΕ: Παρατείνεται η προθεσμία για την υποβολή των δηλώσεων ΟΣΔΕ Έως τις 11 Σεπτεμβρίου 2023 παρατείνεται η προθεσμία για την υποβολή των δηλώσεων ΟΣΔΕ, ώστε να διευκολυνθούν όλοι οι εμπλεκόμενοι αγρότες και ΚΥΔ. Αυτό προβλέπεται από νέα εγκύκλιο που εξέδωσε ο πρόεδρος του ΟΠΕΚΕΠΕ Ευάγγελος Σημανδράκος. Επίσης, με άλλη εγκύκλιο δίνεται στους Έλληνες κτηνοτρόφους η δυνατότητα να επιλέξουν το οικολογικό σχήμα που επιθυμούν με τρόπο άμεσο και μέσα από μια διαδικασία απλοποιημένη. Οι δύο εγκύκλιοι έχουν αναρτηθεί στη Διαύγεια. Διαβάστε επίσης: Χαλκιδική: 48χρονος πνίγηκε σε παραλία στον Νέο Μαρμαρά  Σήμερα το βράδυ οι εντυπωσιακές Περσείδες, όπου πεφταστέρια θα φωτίσουν τον ουρανό Θεσσαλονίκη: Μπούκαραν με αιχμηρό αντικείμενο σε κατάστημα τα ξημερώματα και το λήστεψαν",False
newsbomb.gr,https://www.newsbomb.gr/ellada/story/1457632/xalkidiki-48xronos-pnigike-se-paralia-ston-neo-marmara,ΕΛΛΑΔΑ,Χαλκιδική: 48χρονος πνίγηκε σε παραλία στον Νέο Μαρμαρά,2023-08-12T09:08:31+03:00,Newsbomb,"Newsbomb Χαλκιδική: Τον υπήκοο Σερβίας ανέσυρε από το νερό η σύζυγός του Ακόμη ένα περιστατικό πνιγμού συνέβη σε παραλία, αυτήν τη φορά στον Νέο Μάρμαρα Χαλκιδικής, όπου ένας Σέρβος ανασύρθηκε νεκρός από τη θάλασσα την Πέμπτη (10.8.2023). Ο 48χρονος αλλοδαπός ανασύρθηκε χωρίς να έχει τις αισθήσεις του από τη θαλάσσια περιοχή της παραλίας «Νικητής», στον Νέο Μαρμαρά Σιθωνίας Χαλκιδικής. Τον υπήκοο Σερβίας ανέσυρε από το νερό η σύζυγός του. Ο άνδρας μεταφέρθηκε στο Κέντρο Υγείας Αγίου Νικολάου, όπου διαπιστώθηκε ο θάνατός του, ενώ στη σορό του πρόκειται να διενεργηθεί νεκροψία-νεκροτομή από το Εργαστήριο Ιατροδικαστικής και Διαβατών. Προανάκριση διενεργείται από το Γ’ Λιμενικό Τμήμα Νέου Μαρμαρά του Λιμεναρχείου Ιερισσού.  Διαβάστε επίσης: Σήμερα το βράδυ οι εντυπωσιακές Περσείδες, όπου πεφταστέρια θα φωτίσουν τον ουρανό Θεσσαλονίκη: Μπούκαραν με αιχμηρό αντικείμενο σε κατάστημα τα ξημερώματα και το λήστεψαν Νέα Φιλαδέλφεια: Συνεχίζονται οι απολογίες – Τι είπαν οι 30 χούλιγκαν που προφυλακίστηκαν",False
newsbomb.gr,https://www.newsbomb.gr/ellada/story/1457630/simera-to-vrady-oi-entyposiakes-perseides-opou-peftasteria-tha-fotisoun-ton-ourano,ΕΛΛΑΔΑ,"Σήμερα το βράδυ οι εντυπωσιακές Περσείδες, όπου πεφταστέρια θα φωτίσουν τον ουρανό",2023-08-12T08:57:00+03:00,Newsbomb,"Newsbomb Οι Περσείδες, η πιο θεαματική ετήσια βροχή από «πεφταστέρια», αναμένεται να κορυφωθούν σήμερα το βράδυ (Σάββατο 12 Αυγούστου), προσφέροντας ένα μοναδικό θέαμα στον ουρανό.  Φέτος η θέαση των Περσείδων είναι ιδανική, καθώς το φαινόμενο θα συμβεί μόλις τέσσερις ημέρες πριν από τη Νέα Σελήνη, οπότε το ελάχιστα φωτισμένο φεγγάρι δεν θα μας εμποδίζει να δούμε τα πεφταστέρια. «Οι Περσείδες αποτελούν μια από τις πιο εντυπωσιακές βροχές διαττόντων αστέρων του έτους, καθώς η συχνότητά τους μπορεί να φτάσει έως και τα 100 μετέωρα ανά ώρα, όταν παρατηρούμε βέβαια από ένα σκοτεινό μέρος», επισημαίνει η αστροφυσικός στο Κέντρο Επισκεπτών Θησείου του Εθνικού Αστεροσκοπείου Αθηνών, Φιόρη- Αναστασία Μεταλληνού, μιλώντας στο ΑΠΕ-ΜΠΕ. Η κ. Μεταλληνού διευκρινίζει ότι για την παρατήρηση του φαινομένου δεν απαιτείται ειδικός εξοπλισμός: «Επιλέξτε μια σκοτεινή τοποθεσία, μακριά από τα φώτα των πόλεων και στρέψτε το βλέμμα στο νυχτερινό ουρανό τη νύχτα της 12ης Αυγούστου». Οι διάττοντες αστέρες ή μετέωρα είναι το αποτέλεσμα της εισόδου μικρών σωματιδίων στη γήινη ατμόσφαιρα με μεγάλη ταχύτητα, συνήθως περίπου 60 χιλιόμετρα ανά δευτερόλεπτο. Τα κομμάτια των συντριμμιών θερμαίνονται λόγω της τριβής με τον αέρα και συνήθως καταστρέφονται σε λιγότερο από ένα δευτερόλεπτο, σε υψόμετρο άνω των 80 χιλιομέτρων. Ο υπέρθερμος αέρας γύρω από το μετέωρο λάμπει για λίγο και είναι ορατός από το έδαφος ως μια φωτεινή λωρίδα γνωστή και ως «πεφταστέρι».  Καθ' όλη τη διάρκεια του έτους είναι ορατά έως και έξι σποραδικά μετέωρα κάθε ώρα. Κατά τη διάρκεια μιας βροχής, όμως, η Γη περνά μέσα από ένα νέφος με συντρίμμια που αφήνουν πίσω τους οι κομήτες και έτσι παρατηρούνται πολλά περισσότερα μετέωρα που εισέρχονται στην ατμόσφαιρα. Κατά τη διάρκεια του έτους παρατηρούμε αρκετές βροχές διαττόντων αστέρων, οι ονομασίες των οποίων προκύπτουν από τον αστερισμό, από τον οποίο φαίνεται να προέρχονται. Οι Περσείδες αποτελούν μία από τις πλέον εντυπωσιακές βροχές διαττόντων του έτους. Οι Περσείδες προέρχονται από υπολείμματα του κομήτη Σουίφτ-Τατλ. Η συγκεκριμένη βροχή μετεώρων πήρε το όνομά της από το σημείο του ουρανού, από το οποίο φαίνεται να προέρχονται τα μετέωρα, που βρίσκεται στον αστερισμό του Περσέα. Το φαινόμενο συμβαίνει κάθε χρόνο την ίδια περίοδο, αλλά ο ρυθμός της βροχής μπορεί να διαφέρει πολύ από χρόνο σε χρόνο. Το φετινό μέγιστο του φαινομένου θα παρατηρήσουμε σήμερα το βράδυ και ως αύριο το πρωί, οπότε τα πεφταστέρια θα εμφανίζονται με μεγαλύτερη συχνότητα, αν και συνολικά οι Περσείδες διαρκούν από τις 17 Ιουλίου ως τις 24 Αυγούστου. Το φαινόμενο είναι καλύτερα ορατό από το βόρειο ημισφαίριο και χωρίς σύννεφα και καθώς η φετινή κορύφωση γίνεται μόλις τέσσερις ημέρες πριν από τη Νέα Σελήνη, οπότε το φως το φεγγαριού θα είναι μόλις στο 8%, η θέαση του φαινομένου αναμένεται εντυπωσιακή. Ο σπουδαίος Διονύσης Σιμόπουλος, επίτιμος διευθυντής του Πλανητάριου του Ευγενίδειου Ιδρύματος, έγραφε πέρυσι, λίγες μόλις ημέρες πριν από τον θάνατό του, σε άρθρο του για τη βροχή των Περσείδων, στην ιστοσελίδα του Ιδρύματος: «Από την εξοχή των καλοκαιρινών σας διακοπών, κάθε Αύγουστο, μην ξεχνάτε να κοιτάζετε που και που τον έναστρο ουρανό, όταν μετά την νυχτερινή σας έξοδο, ξαπλωμένοι στην παραλία ή στην αναπαυτική ξαπλώστρα του κήπου σας, ο ουρανός θα σας ανταμείψει με το υπέροχο θέαμα των λαμπερών του άστρων και τις αναλαμπές των δεκάδων διαττόντων που θα τον διασχίζουν από την μια του άκρη στην άλλη. Και παρ' όλο που η σύγχρονη γνώση δεν μας το επιτρέπει, εν τούτοις όταν δείτε την λαμπερή γραμμή που αφήνει πίσω του κάποιο ""πεφταστέρι"", μη ξεχάσετε να ακολουθήσετε την άποψη που εκφράζει ο λαός μας, και κάντε μιαν ευχή! Δεν έχετε άλλωστε να χάσετε και τίποτα!». Διαβάστε επίσης: Θεσσαλονίκη: Μπούκαραν με αιχμηρό αντικείμενο σε κατάστημα τα ξημερώματα και το λήστεψαν Νέα Φιλαδέλφεια: Συνεχίζονται οι απολογίες – Τι είπαν οι 30 χούλιγκαν που προφυλακίστηκαν Λάρισα: Δεσποζόμενος σκύλος σκόρπισε τον τρόμο σε παιδιά την ώρα που έπαιζαν σε πλατεία",True
newsbomb.gr,https://www.newsbomb.gr/ellada/story/1457625/thessaloniki-boykaran-me-aixmiro-antikeimeno-se-katastima-ta-ksimeromata-kai-to-listepsan,ΕΛΛΑΔΑ,Θεσσαλονίκη: Μπούκαραν με αιχμηρό αντικείμενο σε κατάστημα τα ξημερώματα και το λήστεψαν,2023-08-12T08:42:58+03:00,Newsbomb,"Newsbomb Θεσσαλονίκη: Σε εξέλιξη οι έρευνες για τον εντοπισμό και τη σύλληψη των δραστών Στιγμές τρόμου έζησε σήμερα τα ξημερώματα ένας υπάλληλος 24ωρου ψιλικατζίδικου στη δυτική Θεσσαλονίκη. Όπως αναφέρει το thestival.gr, λίγο πριν τις 04:00, δύο άτομα με καλυμμένα τα χαρακτηριστικά των προσώπων τους μπούκαραν στο κατάστημα, στη Νεάπολη, και αφού απείλησαν τον υπάλληλο με αιχμηρό αντικείμενο, άρπαξαν χρηματικό ποσό από το ταμείο και τράπηκαν σε φυγή. Η Αστυνομία αναζητά τους δράστες. Διαβάστε επίσης: Λάρισα: Δεσποζόμενος σκύλος σκόρπισε τον τρόμο σε παιδιά την ώρα που έπαιζαν σε πλατεία  Φωτιές: Άμεσα οι πρώτες πληρωμές στους πυρόπληκτους του Ιουλίου Κορονοϊός: Εξαπλώνεται η «Eris» - Προβληματίζει τους επιστήμονες ο Σεπτέμβριος",False
newsbomb.gr,https://www.newsbomb.gr/ellada/story/1457623/nea-filadelfeia-synexizontai-oi-apologies-ti-eipan-oi-30-xoyligkan-pou-profylakistikan,ΕΛΛΑΔΑ,Νέα Φιλαδέλφεια: Συνεχίζονται οι απολογίες – Τι είπαν οι 30 χούλιγκαν που προφυλακίστηκαν,2023-08-12T08:42:01+03:00,Newsbomb,"Newsbomb Νέα Φιλαδέλφεια: Αρνούνται κάθε εμπλοκή με τη δολοφονία οι Κροάτες. Τι υποστήριξαν ο Έλληνας και ο Αλβανός κατηγορούμενος.  Ολοένα και περισσότερα στοιχεία έρχονται στο φως της δημοσιότητας για τη δολοφονία του 29χρονου φίλου της ΑΕΚ, Μιχάλη Κατσουρή, τα ξημερώματα της περασμένης Τρίτης. Οι Αρχές συλλέγουν διαρκώς στοιχεία, με το οπτικοακουστικό υλικό και τα δείγματα DNA να αναμένεται να ρίξουν ακόμα περισσότερο φως στην υπόθεση και να αποκαλύψουν τον δράστη ή τους δράστες της δολοφονίας. Ήδη 30 από τους 104 συλληφθέντες πέρασαν από Ανακριτή και κρίθηκαν προφυλακιστέοι ενώ η διαδικασία των απολογιών θα συνεχιστεί και το Σαββατοκύριακο. Σύμφωνα με την ΕΡΤ, περίπου 30 κρατούμενοι θα απολογηθούν το Σάββατο ενώ οι άλλοι 45 θα περάσουν το κατώφλι του Ανακριτή την Κυριακή, όταν και θα ολοκληρωθεί η διαδικασία. Οι συλληφθέντες αρνούνται κάθε εμπλοκή με τη δολοφονία. Χαρακτηριστική είναι η απολογία του 27χρονου Έλληνα κατηγορούμενου, ιδιοκτήτη καφέ ο οποίος είχε απασχολήσει και στο παρελθόν για οπαδική βία τις Αρχές. «Όταν έφτασα στο σημείο είδαν να πέφτουν φωτοβολίδες, άκουσα κροτίδες και να ακούγονται κραυγές και βρισιές των εμπλεκόμενων. Αποχώρησα γιατί φοβήθηκα και κατευθύνθηκα στον σταθμό του Περισσού. Στην κατοχή μου δεν βρέθηκε τίποτα από όσα κατασχέθηκαν. Βρέθηκα στο λάθος σημείο, τη λάθος στιγμή», είπε μεταξύ άλλων. Ο 22χρονος Αλβανός κατηγορούμενος ανέφερε πως ο σουγιάς που βρέθηκε επάνω του ήταν για τη δουλειά του, ενώ ανέφερε ότι περίμενε την κοπέλα του στον σταθμό του Περισσού και δεν είχε ανάμιξη με τα επεισόδια. Την ίδια ώρα, όλοι οι Κροάτες έχουν την ίδια υπερασπιστική γραμμή, σύμφωνα με την οποία υποστηρίζουν πως πήγαν στη Νέα Φιλαδέλφεια για να δουν την προπόνηση της ομάδας τους και έπεσαν επάνω στα επεισόδια.  Η αστυνομία εστιάζει σε πέντε πρόσωπα από τα συνολικά 105 που έχουν συλληφθεί στα αιματηρά επεισόδια της Δευτέρας στη Νέα Φιλαδέλφεια, ενώ σε κινητά και φωτογραφίες-ντοκουμέντα αναζητούν τα στοιχεία που αναμένεται να υποδείξουν ποιος από τους κατηγορούμενους μαχαίρωσε θανάσιμα τον Μιχάλη Κατσουρή στο δεξί του χέρι, που οδήγησε σε ακατάσχετη αιμορραγία με αποτέλεσμα ο 29χρονος να χάσει τη ζωή του. Σε οπτικό υλικό, το οποίο έχει στα χέρια της η ΕΛ.ΑΣ. και ήδη εξετάζει, αποτυπώνει τις τελευταίες ώρες του 29χρονου. Πρόκειται για ένα σοκαριστικό στιγμιότυπο, το οποίο έχει τραβηχτεί από κάμερα ασφαλείας περιπτέρου, μπροστά από το οποίο άφησε την τελευταία του πνοή ο Μιχάλης Κατσουρής.   Η φωτογραφία, που έχει τραβηχτεί στις 23:08 απεικονίζει τον 29χρονο να κινείται μετά βίας, τραυματισμένος, με το κράνος του στα χέρια, ενώ ένα άτομο που είναι μαζί του προσπαθεί να τον κρατήσει όρθιο. Ο νεαρός δεν αντέχει και καταρρέει, καθώς έχει χάσει ήδη πολύ αίμα. Σε φωτογραφία έχει καταγραφεί και η επιδρομή των Κροατών χούλιγκαν, έξω από την «OPAP Arena». Μέσα από συγκεκριμένο οπτικό υλικό, σε συνδυασμό με τα στίγματα των κινητών τηλεφώνων των συλληφθέντων και γενετικό υλικό που έχει συγκεντρωθεί, οι Αρχές ελπίζουν να οδηγηθούν στο πρόσωπο που μαχαίρωσε τον αδικοχαμένο Μιχάλη. Παράλληλα, σήμερα ξεκινάει και η λήψη DNA από τους 105 συλληφθέντες, καθώς λήγει η 48ωρη προθεσμία που είχαν από την έκδοση της διάταξης για τη λήψη του, για να ζητήσουν αν το επιθυμούν, την παρουσία στη διαδικασία τεχνικού συμβούλου. Στη συνέχεια θα γίνει αντιπαραβολή του DNA των κατηγορούμενων με το DNA του Μιχάλη και τα ευρήματα από τη σορό του, καθώς και γενετικό υλικό από την περιοχή και κηλίδες αίματος στα όπλα. Πέντε από τους συλληφθέντες θεωρούνται από τις Αρχές βασικοί ύποπτοι για τη φονική μαχαιριά στον 29χρονο οπαδό της ΑΕΚ. Πρόκειται για τρεις Έλληνες, έναν Αλβανό και έναν Κροάτη. Ο Αλβανός και ο Κροάτης κατά τη σύλληψή τους βρέθηκαν με αναδιπλούμενους σουγιάδες με αίμα και αμέσως διαχωρίστηκαν ως ύποπτοι για την δολοφονία. Οι δύο από τους τρεις Έλληνες είναι οργανωμένοι οπαδοί ελληνικής ομάδας, με βαρύ ποινικό μητρώο. Ο πρώτος βασικός ύποπτος, είναι Έλληνας, 27χρονος και παλιός γνώριμος της αστυνομίας, έχει συλληφθεί τέσσερις φορές: Το όνομά του εμφανίζεται και πάλι σε δικογραφία για εγκληματική οργάνωση με αρχηγό γυναίκα, που οργάνωνε επιδρομές, κλοπές και επιθέσεις σε συνδέσμους τον Μάρτιο του 2022, ωστόσο αφέθηκε ελεύθερος μέχρι τη δίκη η οποία αναβλήθηκε πριν από λίγους μήνες, σύμφωνα με την ΕΡΤ. Το κατάστημά του βρίσκεται πίσω από το γήπεδο του Παναθηναϊκού στη λεωφόρο Αλεξάνδρας και το μεσημέρι της Πέμπτης έγινε στόχος απο περίπου δέκα άτομα που επέβαιναν σε μηχανάκια, χωρίς διακριτικά. Οι δράστες έσαπσαν τζαμαρίες και τράπηκαν σε φυγή, ενώ η αστυνομία εκτιμά πως πρόκειται για αντίποινα οργανωμένων οπαδών άλλης ομάδας. Ο δεύτερος βασικός ύποπτος, Έλληνας και αυτός, 27 ετών, ο οποίος είχε συλληφθεί τον Φεβρουάριο του 2022 για συμμετοχή σε επεισόδια αθλητικής βίας. Ο τρίτος ύποπτος Έλληνας επίσης, αναζητείται, ενώ έχει ταυτοποιηθεί από αναρτήσεις στα μέσα κοινωνικής δικτύωσης, όπου δήλωνε την παρουσία αλλά και την συμμετοχή του στη συμπλοκή. Νέο βίντεο ντοκουμέντο δείχνει τη στιγμή που ξεκινά η συμπλοκή μεταξύ των οπαδών της ΑΕΚ και της Ντιναμό Ζάγκρεμπ στη Νέα Φιλαδέλφεια. Στα πλάνα που φέρνει στη δημοσιότητα το Star διακρίνονται οι Κροάτες χούλιγκαν μαυροντυμένοι με στειλιάρια στα χέρια να φωνάζουν συνθήματα λίγο πριν ξεκινήσει η επίθεση που είχε ως αποτέλεσμα στη δολοφονία του Μιχάλη Κατσούρη. Στο βίντεο ακούγονται εκρήξεις, πέφτουν φωτοβολίδες ευθείας βολής, μολότοφ και άλλοι εμπρηστικοί μηχανισμοί ενώ γίνονται μάχες σώμα με σώμα. Μάλιστα κάποια στιγμή παίρνει φωτιά και το άλσος όπου γίνεται η «μάχη». Οι Κροάτες φεύγουν προς τα Πατήσια και σε νέο βίντεο του Star φαίνεται πώς οι αστυνομικοί κατάφεραν να τους εντοπίσουν, να τους ακινητοποιήσουν και να τους συλλάβουν. Οι Κροάτες προσπαθούν να ξεφύγουν από τους αστυνομικούς της ομάδας ΔΡΑΣΗ και μπαίνουν σε στενό να κρυφτούν. Πέφτουν χειροβομβίδες κρότου λάμψης και οι αστυνομικοί τους συλλαμβάνουν στην οδό Ανθέων, σε απόσταση 1,5 χιλιόμετρο μακριά από το γήπεδο. Οι χούλιγκαν έχουν προλάβει να πετάξουν επικαλαμίδες, καδρόνια, σίδερα και μαχαίρια ώστε να μη βρεθούν επιβαρυντικά στοιχεία.",True
newsbomb.gr,https://www.newsbomb.gr/ellada/story/1457620/larisa-despozomenos-skylos-skorpise-ton-tromo-se-paidia-tin-ora-pou-epaizan-se-plateia,ΕΛΛΑΔΑ,Λάρισα: Δεσποζόμενος σκύλος σκόρπισε τον τρόμο σε παιδιά την ώρα που έπαιζαν σε πλατεία,2023-08-12T08:37:56+03:00,Newsbomb,"Newsbomb Στιγμές τρόμου έζησαν παιδάκια την ώρα που έπαιζαν σε πλατεία της Λάρισας Σε μία σοβαρή καταγγελία προχώρησε κάτοικος της συνοικίας των Αμπελοκήπων στη Λάρισα, ο οποίος αναφέρει ότι ο ιδιοκτήτης του είχε το σκυλί του ελεύθερο, χωρίς λουρί χθες νωρίς το βράδυ της Παρασκευής στην πλατεία, την ώρα που παιδιά απολάμβαναν το παιχνίδι τους. Σύμφωνα με την καταγγελία το ροτβάιλερ επιτέθηκε στα παιδιά, αλλά για καλή τους τύχη ασχολήθηκε μόνο με τις μπάλες τους τις οποίες στην κυριολεξία, τις ξέσκισε. Στο σημείο έσπευσε η αστυνομία η οποία ειδοποιήθηκε από τους παραβρισκόμενους. Αναλυτικότερα ο καταγγέλλων αναφέρει: «Στην πλατεία των Αμπελοκήπων στη Λάρισα πίσω ακριβώς από την εκκλησία της Παναγίας σκύλος ράτσας ροτβάιλερ λυμένος από το αφεντικό του χωρίς να είναι δεμένος με το λουρί επιτέθηκε σε παιδιά του δημοτικού αρπάζοντας τους ευτυχώς τις μπάλες και ξεσκίζοντάς τες. Ο ιδιοκτήτης του σκύλου φώναζε τα παιδιά να μαζέψουν τις μπάλες, σαν τα παιδιά να είχαν υποχρέωση να κάνουν κάτι τέτοιο και όχι αυτός να δέσει τον σκύλο του με το λουρί του.  Ειδοποιήθηκε η αστυνομία. Ο συγκεκριμένος σκύλος είναι γνωστός στην περιοχή και δεν είναι η πρώτη φορά που ενεργεί επιθετικά». Με πληροφορίες από onlarissa.gr Διαβάστε επίσης: Κορονοϊός: Εξαπλώνεται η «Eris» - Προβληματίζει τους επιστήμονες ο Σεπτέμβριος Πατήσια: Νεκρός άνδρας από αιχμηρό αντικείμενο Με πληρότητες της τάξης του 100% αναχωρούν τα πλοία με τους αδειούχους του Αυγούστου",False
newsbomb.gr,https://www.newsbomb.gr/ellada/story/1457618/foties-amesa-oi-protes-pliromes-stous-pyropliktous-tou-iouliou,ΕΛΛΑΔΑ,Φωτιές: Άμεσα οι πρώτες πληρωμές στους πυρόπληκτους του Ιουλίου,2023-08-12T08:36:04+03:00,Newsbomb,"Newsbomb Φωτιές: Παράταση λειτουργίας της πλατφόρμας μέχρι 31 Αυγούστου Συνεχίζει η διαδικασία για τη χορήγηση της πρώτης αρωγής προς όσους επλήγησαν από τις πυρκαγιές του φετινού Ιουλίου. Όπως δήλωσε στο Αθηναϊκό - Μακεδονικό Πρακτορείο Ειδήσεων ο υφυπουργός Κλιματικής Κρίσης και Πολιτικής Προστασίας, Χρήστος Τριαντόπουλος, τις επόμενες ημέρες θα ξεκινήσει από αρμόδια Ομάδα Εργασίας η διαδικασία διασταυρώσεων για να προχωρήσουν άμεσα και οι καταβολές της πρώτης αρωγής. Όπως έγινε γνωστό από το υπουργείο Κλιματικής Κρίσης και Πολιτικής Προστασίας, η προθεσμία για την υποβολή αιτήσεων της πρώτης αρωγής στην πλατφόρμα arogi.gov.gr θα παραταθεί μέχρι και την 31η Αυγούστου, ώστε να μπορούν να υποβάλουν όλοι οι δικαιούχοι, χωρίς να παρακωλύεται η διαδικασία διασταυρώσεων και καταβολών της πρώτης αρωγής. «Τις επόμενες ημέρες θα ξεκινήσει από αρμόδια Ομάδα Εργασίας η διαδικασία διασταυρώσεων για να προχωρήσουν άμεσα και οι καταβολές της πρώτης αρωγής. Συνάμα, όπως αποφασίστηκε κατά την τελευταία συνεδρίαση της Κυβερνητικής Επιτροπής Κρατικής Αρωγής, θα παραταθεί μέχρι και το τέλος του Αυγούστου η λειτουργία της πλατφόρμας της πρώτης αρωγής arogi.gov.gr, ώστε να μπορούν να υποβάλουν όλοι οι δικαιούχοι, χωρίς να παρακωλύεται η διαδικασία διασταυρώσεων και καταβολών της πρώτης αρωγής. Η διαδικασία, λοιπόν, προχωρά και συνεχίζεται κανονικά, με στόχο το συντομότερο δυνατόν να φτάσει η πρώτη ενίσχυση, η πρώτη αρωγή, προς τους πολίτες που επλήγησαν από τις πυρκαγιές και την έχουν ανάγκη», σημειώνει στο ΑΠΕ-ΜΠΕ ο υφυπουργός Κλιματικής Κρίσης και Πολιτικής Προστασίας, Χρήστος Τριαντόπουλος. Συνολικά, σύμφωνα με στοιχεία από το υπουργείο Κλιματικής Κρίσης και Πολιτικής Προστασίας, κατά την πρώτη εβδομάδα λειτουργίας της πλατφόρμας arogi.gov.gr είχαν υποβληθεί, μέχρι και την Πέμπτη 10 Αυγούστου, 270 οριστικοποιημένες αιτήσεις που ανταποκρίνονται σε πρώτη αρωγή συνολικού ύψους 1,3 εκατ. ευρώ. Στο πλαίσιο της υλοποίησης των μέτρων κρατικής αρωγής για τις περιοχές που επλήγησαν από τις πυρκαγιές, ενεργοποιήθηκε το σχήμα της πρώτης αρωγής μέσα από την πλατφόρμα arogi.gov.gr, η οποία και άνοιξε στις 3 Αυγούστου. Μία από τις βασικές προϋποθέσεις για το άνοιγμα της πλατφόρμας, είναι η διενέργεια άμεσα αυτοψιών και καταγραφών, ώστε οι πολίτες να γνωρίζουν - έχοντας σε μεγάλο βαθμό και το σχετικό δελτίο ελέγχου - ότι είναι δικαιούχοι.  Παράλληλα, όσον αφορά την πρώτη αρωγή έναντι στεγαστικής συνδρομής, όπως ανακοίνωσε το υπουργείο Κλιματικής Κρίσης και Πολιτικής Προστασίας, τροποποιείται η ημερομηνία ορόσημο με την οποία λαμβάνονταν υπόψη τα στοιχεία περιουσιακής κατάστασης, σε 14 Αυγούστου 2023, προκειμένου να ληφθούν υπόψη και πρόσφατες μεταβολές στα στοιχεία ακινήτων για ιδιοκτήτες κτιρίων που έχουν πληγεί. Συνολικά, σύμφωνα με στοιχεία του υπουργείου Κλιματικής Κρίσης και Πολιτικής Προστασίας, έχουν διενεργηθεί 790 αυτοψίες και έλεγχοι σε κτίρια και εγκαταστάσεις που υπέστησαν ζημιά από τις πυρκαγιές καθώς η διαδικασία αυτοψιών και καταγραφής ξεκίνησε άμεσα, από τα κλιμάκια της γενικής γραμματείας Αποκατάστασης Φυσικών Καταστροφών και Κρατικής Αρωγής, σε συνεργασία με τα στελέχη των οργανισμών τοπικής αυτοδιοίκησης, που βρέθηκαν στο πεδίο από την πρώτη στιγμή. Από αυτές τις 790 περιπτώσεις, σε όλους τους δήμους που επλήγησαν, 138 κτίρια χαρακτηρίζονται ως επικίνδυνα για χρήση («κόκκινα»), 243 χαρακτηρίζονται ως προσωρινά -μέχρι να επισκευαστούν- ακατάλληλα για χρήση («κίτρινα») και 409 χαρακτηρίζονται ως κατάλληλα για χρήση με ανάγκη μικρών επισκευών («πράσινα»). Σημειώνεται ότι το σχήμα της πρώτης αρωγής αφορά τις περιπτώσεις που τα κτίρια έχουν χαρακτηριστεί ως «κίτρινα» ή «κόκκινα», αλλά και τις περιπτώσεις επιχειρήσεων με μεσαίας ή μεγάλης κλίμακας ζημιές. Σημειώνεται ότι δικαιούχοι είναι πληγέντες που βρίσκονται σε περιοχές των περιφερειακών ενοτήτων Ανατολικής Αττικής και Δυτικής Αττικής της περιφέρειας Αττικής, της περιφερειακής ενότητας Κορινθίας της Περιφέρειας Πελοποννήσου, της Περιφερειακής Ενότητας Βοιωτίας της Περιφέρειας Στερεάς Ελλάδας, της Περιφερειακής Ενότητας Ρόδου της Περιφέρειας Νοτίου Αιγαίου, της Περιφερειακής Ενότητας Κέρκυρας της Περιφέρειας Ιονίων Νήσων και της Περιφερειακής Ενότητας Μαγνησίας και Σποράδων της Περιφέρειας Θεσσαλίας, οι οποίες επλήγησαν από τις πυρκαγιές και έχουν κηρυχθεί σε κατάσταση έκτακτης ανάγκης πολιτικής προστασίας. Το ύψος της ενίσχυσης πρώτης αρωγής έναντι επιχορήγησης ανέρχεται σε 2.000 ευρώ για σοβαρές υλικές ζημιές και 4.000 ευρώ για πολύ σοβαρές υλικές ζημιές. Δικαιούχοι είναι επιχειρήσεις και μη κερδοσκοπικού χαρακτήρα φορείς -με την εξαίρεση των αγροτικών εκμεταλλεύσεων, δηλαδή όσων έχουν αποκλειστικά αγροτική δραστηριότητα- αλλά συμπεριλαμβανομένων των κτηνοτροφικών εκμεταλλεύσεων, που έχουν πληγεί και βρίσκονται στις ως άνω περιοχές. Για τη χορήγηση της ενίσχυσης, θα προηγηθεί διασταύρωση των στοιχείων των αιτήσεων με τα στοιχεία που υποβάλλονται στην οικεία περιφέρεια για εκτίμηση και καταγραφή ζημιών από τις επιτροπές κρατικής αρωγής. Επίσης, το ποσό της πρώτης αρωγής που λαμβάνει κάθε επιχείρηση συμψηφίζεται με το ποσό της τελικής επιχορήγησης, όπως αυτό θα προσδιοριστεί από το υπουργείο Κλιματικής Κρίσης και Πολιτικής Προστασίας, μετά την καταγραφή ζημιών από τις επιτροπές κρατικής αρωγής της Περιφέρειας. Το ύψος της ενίσχυσης πρώτης αρωγής έναντι στεγαστικής συνδρομής ανέρχεται σε 10.000 ευρώ, για κτιριακές εγκαταστάσεις που έχουν υποστεί βαριές βλάβες που τις καθιστούν επικίνδυνες για χρήση ή επικινδύνως ετοιμόρροπες ή ολοσχερώς κατεστραμμένες, ή σε 5.000 ευρώ, για κτιριακές εγκαταστάσεις που έχουν υποστεί σοβαρές βλάβες που τις καθιστούν προσωρινά ακατάλληλες για χρήση. Δικαιούχοι είναι ιδιοκτήτες, κατά πλήρη ή ψιλή κυριότητα, κτιριακών επαγγελματικών εγκαταστάσεων, κατοικιών και λοιπών μη επαγγελματικής χρήσης κτιρίων, που υπέστησαν βλάβες από τις πυρκαγιές που εκδηλώθηκαν στις ως άνω περιοχές, για τα ακίνητα για τα οποία πρόκειται να υποβάλουν και αιτήσεις χορήγησης στεγαστικής συνδρομής. Σύμφωνα με το υπουργείο, το ποσό της πρώτης αρωγής έναντι στεγαστικής που λαμβάνει κάθε ιδιοκτήτης συμψηφίζεται με το ποσό της τελικής στεγαστικής συνδρομής, όπως αυτό θα προσδιοριστεί από το υπουργείο Κλιματικής Κρίσης και Πολιτικής Προστασίας με σχετική απόφαση οριοθέτησης και χορήγησης στεγαστικής συνδρομής. Τόσο για την πρώτη αρωγή έναντι στεγαστικής συνδρομής, όσο και για την πρώτη αρωγή έναντι επιχορήγησης, σε περίπτωση που ο λαβών την ενίσχυση υποβάλει ψευδή δήλωση ή δεν υποβάλει σχετικό φάκελο στις αρμόδιες υπηρεσίες ή δεν κριθεί τελικά δικαιούχος ή το ποσό που δικαιούται είναι μικρότερο, προβλέπεται η επιστροφή του συνολικού ποσού ή του υπερβάλλοντος ποσού στο Ελληνικό Δημόσιο.",False
newsbomb.gr,https://www.newsbomb.gr/ellada/story/1457613/koronoios-eksaplonetai-i-eris-provlimatizei-tous-epistimones-o-septemvrios,ΕΛΛΑΔΑ,Κορονοϊός: Εξαπλώνεται η «Eris» - Προβληματίζει τους επιστήμονες ο Σεπτέμβριος,2023-08-12T08:21:26+03:00,Newsbomb,"Newsbomb Κορονοϊός: Τις υγειονομικές αρχές παγκοσμίως προβληματίζει η εξάπλωση της νέας υποπαραλλαγής EG.5.1. (Eris) του στελέχους Όμικρον, του SARS-CoV-2, την οποία ο Παγκόσμιος Οργανισμός Υγείας (ΠΟΥ) χαρακτήρισε ως υποπαραλλαγή επιδημιολογικού ενδιαφέροντος. Οι επιστήμονες παρακολουθούν την κυκλοφορία της στην κοινότητα και η διαπίστωση είναι ότι αυξάνεται με γρήγορο ρυθμό. Ήδη κρούσματα της καταγράφονται σε 51 χώρες. Το αν, όμως, θα προκαλέσει νέο κύμα της Covid-19, είναι πολύ νωρίς για να λεχθεί, τονίζουν. Με βάση τα έως τώρα δεδομένα, ο κίνδυνος που συνιστά η «Eris» για τη δημόσια υγεία είναι χαμηλός. «Η παραλλαγή ""Eris"" μας υπενθύμισε ότι ο SARS-CoV-2, οι μεταλλάξεις του και υποπαραλλαγές του, είναι εδώ», τονίζει στο ΑΠΕ-ΜΠΕ η πρόεδρος της Ένωσης Νοσοκομειακών Ιατρών Αθήνας-Πειραιά (ΕΙΝΑΠ) Ματίνα Παγώνη. Προσθέτει ότι δεν υπάρχει ένδειξη ότι προκαλεί πιο σοβαρή νόσο, τα συμπτώματά της είναι ήπια και η κατάσταση προς το παρόν ελεγχόμενη. Δεν παρατηρείται πίεση στο σύστημα υγείας, σημειώνει η κ. Παγώνη. Συστήνει ωστόσο, στα άτομα που ανήκουν σε ευάλωτες ομάδες (ηλικιωμένοι, πάσχοντες από υποκείμενα νοσήματα) να προσέχουν ιδιαίτερα και να τηρούν τα μέτρα ατομικής προστασίας, καθώς διατρέχουν μεγάλο κίνδυνο από την αυξημένη κυκλοφορία του κορονοϊού στην κοινότητα. Την επιστημονική κοινότητα προβληματίζει ιδιαίτερα το Φθινόπωρο. Λόγω καλοκαιρινών διακοπών και κλειστών σχολείων η εξάπλωσή της «Eris» ίσως επιβραδυνθεί. Τον Σεπτέμβριο όμως, όπου οι άνθρωποι θα επιστρέψουν στις εργασίες τους, θα ανοίξουν τα σχολεία και ο κόσμος θα περνά περισσότερο χρόνο σε κλειστούς χώρους, λόγω της αλλαγής του καιρού, ενδέχεται να κυριαρχήσει.  Όπως ανέφερε η κ. Παγώνη πρέπει να δοθεί έμφαση στην ενημέρωση των πολιτών και ειδικά όσων διατρέχουν μεγαλύτερο κίνδυνο, για την τήρηση των μέτρων προστασίας. Σύμφωνα με την τελευταία επιδημιολογική έκθεση του ΕΟΔΥ η νέα υποπαραλλαγή «Eris» κυριαρχεί στην Κρήτη. Το αποτύπωμά της στα περιστατικά της κοινότητας είναι έντονο. Από τα μέσα του περασμένου Ιουλίου άλλαξε η εικόνα, καθώς παρατηρήθηκε αύξηση περιστατικών λοίμωξης Covid-19 στην κοινότητα, στην πλειονότητά τους ήπια. Όπως αναφέρεται στην έκθεση του ΕΟΔΥ, από τα αποτελέσματα γονιδιωματικής ανάλυσης από 10 Ιουλίου έως τέλος του μήνα, τα 45 από τα 48 (94%), αφορούσαν σε δείγματα που εστάλησαν από το Ιολογικό Εργαστήριο - ΠΕΔΥ Κρήτης. Αναμένονται τα αποτελέσματα της ανάλυσης δειγμάτων από τις υπόλοιπες περιοχές της χώρας. Συνολικά έχουν καταγραφεί 41 θετικά δείγματα της υποπαραλλαγής EG.5.1 με ημερομηνία λήψης δείγματος από 31 Μαΐου έως και 27 Ιουλίου. Η παγκόσμια επίπτωση της νέας υποπαραλλαγής είναι περίπου στο 18% των κρουσμάτων. Η EG.5.1 αντιπροσωπεύει ήδη το 20% των ταυτοποιημένων κρουσμάτων στην Ασία, το 10% στην Ευρώπη και το 7% στη Βόρειο Αμερική. Η νέα παραλλαγή είναι πλέον η δεύτερη πιο διαδεδομένη παραλλαγή στο Ηνωμένο Βασίλειο, με ποσοστό 14% και τον τελευταίο μήνα η αύξηση της συγκεκριμένης υποπαραλλαγής συνοδεύτηκε από αυξημένη νοσηρότητα στην κοινότητα. Στις ΗΠΑ το ποσοστό των θετικών κρουσμάτων ανέρχεται στο 17% και παρατηρείται αύξηση στα κρούσματα, στις επισκέψεις στα επείγοντα και τα νοσοκομεία. Οι επιστήμονες αναφέρουν ότι δεν υπάρχει προς το παρόν τίποτα που να υποδηλώνει ότι αυτό το συγκεκριμένο στέλεχος είναι αυτό που οδηγεί αυτές τις αυξήσεις. Τα συμπτώματα που προκαλεί η «Eris» Κλινικά, σύμφωνα με την κ. Παγώνη, δεν φαίνεται να προκαλεί σοβαρά συμπτώματα. Αναγκαία κρίνει η κ. Παγώνη τη συστηματική εφαρμογή των μέτρων ατομικής προστασίας και προφύλαξης των ατόμων που ανήκουν σε ομάδες υψηλού κινδύνου. Μην ξεχνάμε το αντισηπτικό και το πλύσιμο των χεριών. Αποφεύγουμε την επαφή των χεριών με το πρόσωπο (μάτια, μύτη, στόμα). Εάν εμφανίσουμε ήπια συμπτώματα λοίμωξης του αναπνευστικού (βήχας, καταρροή, πυρετός ≤ 37,6 °C, πονόλαιμος) παραμένουμε στο σπίτι σε απομόνωση και παρακολουθούμε την υγεία μας. Αποφεύγουμε αυστηρά την επαφή με άτομα που ανήκουν σε ευπαθή ομάδα. Σε περίπτωση επιδείνωσης των συμπτωμάτων ή όταν τα ήπια συμπτώματα επιμένουν για περισσότερο από 5 ημέρες επικοινωνούμε άμεσα με ιατρό για αξιολόγηση. Εάν ανήκετε σε ευπαθή ομάδα (ηλικιωμένα άτομα, άτομα οποιασδήποτε ηλικίας με χρόνια υποκείμενα νοσήματα π.χ. σακχαρώδης διαβήτης, καρδιαγγειακά και χρόνια αναπνευστικά νοσήματα, αρτηριακή υπέρταση, ανοσοανεπάρκεια) επικοινωνείτε άμεσα με τον γιατρό σας ο οποίος θα συστήσει και την χορήγηση αντιικής θεραπείας. Διαβάστε επίσης: Πατήσια: Νεκρός άνδρας από αιχμηρό αντικείμενο Με πληρότητες της τάξης του 100% αναχωρούν τα πλοία με τους αδειούχους του Αυγούστου Ζεφύρι: Άγρια συμπλοκή μεταξύ ΟΠΚΕ και Ρομά - Ο ένας είχε κλεμμένο όπλο αστυνομικού",False
newsbomb.gr,https://www.newsbomb.gr/ellada/story/1457612/patisia-nekros-andras-apo-aixmiro-antikeimeno,ΕΛΛΑΔΑ,Πατήσια: Νεκρός άνδρας από αιχμηρό αντικείμενο,2023-08-12T08:13:07+03:00,Newsbomb,"Newsbomb Θανάσιμη επίθεση με μαχαίρι δέχθηκε ένας άνδρας στα Πατήσια. Μαχαιρωμένος στο στέρνο από αιχμηρό αντικείμενο εντοπίστηκε νωρίς το πρωί του Σαββάτου ένας άνδρας στην περιοχή των Πατησίων, επί της Λεωφόρου Ηρακλείου. Μεταφέρθηκε στο νοσοκομείο όπου διαπιστώθηκε ο θάνατός του. Σύμφωνα με πληροφορίες του ΣΚΑΪ, το θύμα είναι ηλικίας 30-35 ετών, πιθανότατα πακιστανικής καταγωγής. Προανάκριση διενεργείται από τη Διεύθυνση Ασφάλειας Αττικής.",False
newsbomb.gr,https://www.newsbomb.gr/ellada/story/1457610/me-plirotites-tis-taksis-tou-100-anaxoroyn-ta-ploia-me-tous-adeioyxous-tou-avgoystou,ΕΛΛΑΔΑ,Με πληρότητες της τάξης του 100% αναχωρούν τα πλοία με τους αδειούχους του Αυγούστου,2023-08-12T07:59:25+03:00,Newsbomb,"Newsbomb Με πληρότητες που αγγίζουν το 100% αναχωρούν τα πλοία για Κυκλάδες, Κρήτη, Δωδεκάνησα Συνεχίζεται και σήμερα Σάββατο 12/8 η έξοδος των εκδρομέων από τα λιμάνια της Αττικής, ενώ το λιμενικό σώμα έχει λάβει όλα τα απαραίτητα μέτρα για τη διευκόλυνση των επιβατών. Όσοι πρόκειται να ταξιδέψουν, καλό είναι να είναι να βρίσκονται νωρίτερα στην αποβάθρα αναχώρησης του πλοίου. Για σήμερα Σάββατο από το λιμάνι του Πειραιά έχουν προγραμματιστεί 23 δρομολόγια, 38 για τα νησιά του Αργοσαρωνικού, 9 από το λιμάνι τη Ραφήνας και 7 από το Λαύριο. Σήμερα αναμένεται να περάσουν από τις πύλες του Πειραιά 40.000 επιβάτες. Η πληρότητα των πλοίων για τους βασικούς προορισμούς Κυκλάδες και νησιά Αργοσαρωνικού αγγίζει σε πολλές περιπτώσεις το 100%.  Η Ελληνική Αστυνομία ενόψει του εορτασμού του Δεκαπενταύγουστου 2023, έχει εκπονήσει ειδικό σχεδιασμό και λαμβάνει αυξημένα μέτρα οδικής ασφάλειας και τροχονομικής αστυνόμευσης, για την ασφαλή μετακίνηση των πολιτών και την πρόληψη τροχαίων ατυχημάτων, σε όλο το οδικό δίκτυο της χώρας. Ο σχεδιασμός των μέτρων πραγματοποιήθηκε στο πλαίσιο ειδικότερων εντολών του Αρχηγείου της Ελληνικής Αστυνομίας για πλήρη και συνεχή δραστηριοποίηση, συντονισμό και εποπτεία όλων των Υπηρεσιών Τροχαίας, προκειμένου να εξασφαλιστούν οι συνθήκες ομαλής και ασφαλούς οδικής κυκλοφορίας στο σύνολο του οδικού δικτύου της Χώρας. Ειδικότερα, τα μέτρα περιλαμβάνουν: Επιπλέον, καθ’ όλη τη διάρκεια εφαρμογής των μέτρων, θα βρίσκονται σε αυξημένη επιχειρησιακή ετοιμότητα τόσο το προσωπικό, όσο και τα μέσα της Ελληνικής Αστυνομίας, κυρίως των Υπηρεσιών Τροχαίας. Συγκεκριμένα, θα διατεθούν περιπολικά, μοτοσικλέτες και συμβατικά οχήματα, με το ανάλογο προσωπικό και εξοπλισμό για την αποτελεσματική αστυνόμευση του οδικού δικτύου της χώρας. Κατά την εορταστική περίοδο θα ισχύουν οι απαγορεύσεις κυκλοφορίας φορτηγών αυτοκινήτων μέγιστου επιτρεπόμενου βάρους άνω των 3,5 τόνων, όπως αναφέρονται στη σχετική κοινή Υπουργική Απόφαση. Στο πλαίσιο αυτό συνιστά στους πολίτες:",True
newsbomb.gr,https://www.newsbomb.gr/ellada/astynomiko-reportaz/story/1457607/zefyri-agria-symploki-metaksy-opke-kai-roma,ΑΣΤΥΝΟΜΙΚΟ,Ζεφύρι: Άγρια συμπλοκή μεταξύ ΟΠΚΕ και Ρομά - Ο ένας είχε κλεμμένο όπλο αστυνομικού,2023-08-12T07:48:29+03:00,Newsbomb,"Newsbomb Συνελήφθησαν 3 άνδρες στο Ζεφύρι για άσκοπους πυροβολισμούς - Ο ένας είχε κλεμμένο όπλο αστυνομικού Άγριο επεισόδιο μεταξύ Ρομά και αστυνομικών δυνάμεων σημειώθηκε το ξημέρωμα του Σαββάτου (12.8.2023) στο Ζεφύρι. Το περιστατικό έλαβε χώρα δίπλα από το τοπικό αστυνομικό τμήμα με πρωταγωνιστές Ρομά που επιτέθηκαν με τσιμεντόλιθους και καδρόνια σε ομάδες ΟΠΚΕ, γιατί οι αστυνομικοί πήγαν σε σπίτι και ζήτησαν να χαμηλώσουν τη μουσική μετά από παράπονα πολιτών για ηχορύπανση. Οι αστυνομικοί δέχθηκαν και επίθεση από αυτοκίνητο στο Ζεφύρι, στο οποίο επέβαιναν δύο Ρομά, που κατευθυνόταν με ταχύτητα κατά πάνω τους με αποτέλεσμα την τελευταία στιγμή να το αποφύγουν και να γλιτώσουν από θαύμα. Από τη «μάχη» στο Ζεφύρι, συνελήφθησαν 3 άτομα τα δύο είναι ηλικίας 22 και 28 ετών, ο οδηγός του οχήματος έχει ταυτοποιηθεί και αναζητείται. Aπό τη συμπλοκή τραυματίστηκαν 4 αστυνομικοί. Σύμφωνα με την ΕΡΤ, ο 22χρονος είχε κλεμμένο όπλο αστυνομικού. ",True
newsbomb.gr,https://www.newsbomb.gr/ellada/story/1457606/kostas-sommer-ypopsifios-stis-aftodioikitikes-ekloges-me-ton-niko-xardalia,ΕΛΛΑΔΑ,Κώστας Σόμμερ: Yποψήφιος στις αυτοδιοικητικές εκλογές με τον Νίκο Χαρδαλιά,2023-08-12T07:41:31+03:00,Newsbomb,"Newsbomb Ο ηθοποιός Κώστας Σόμμερ ανακοίνωσε με μια ανάρτηση του στο instagram τη συμμετοχή του στις αυτοδιοικητικές εκλογές του Οκτωβρίου, στηρίζοντας τον Νίκο Χαρδαλιά και την παράταξη «Αττική Μπροστά». Ο Κώστας Σόμμερ ανακοίνωσε στις αρχές του Ιούνη πως θα κατέβει υποψήφιος στις αυτοδιοικητικές εκλογές του Οκτωβρίου στο πλευρό του Γιώργου Πατούλη. Ωστόσο ο Περιφερειάρχης Αττικής αποσύρθηκε από τις εκλογές και έτσι ο γνωστός ηθοποιός και επιχειρηματίας συνεχίζει δυναμικά στον στίβο της Περιφέρειας στο πλευρό του Νίκου Χαρδαλιά. «Απέδειξε στα δύσκολα ότι ξέρει τον τρόπο να πετυχαίνει τους στόχους του για το κοινό καλό. Με τον Νίκο Χαρδαλιά η Αττική μπορεί να πάει μόνο μπροστά. Κι εγώ θα είμαι συνοδοιπόρος του στη διαδρομή αυτή. Καλό μας αγώνα», ανέφερε ο Κώστας Σόμμερ σε ανάρτησή του στον προσωπικό του λογαριασμό στο Instagram.",False
newsbomb.gr,https://www.newsbomb.gr/ellada/story/1457602/xalkida-prosaraksi-fortigoy-ploiou,ΕΛΛΑΔΑ,Χαλκίδα: Προσάραξη φορτηγού πλοίου,2023-08-12T07:27:10+03:00,Newsbomb,"Newsbomb  Χαλκίδα: Από το περιστατικό δεν αναφέρθηκε τραυματισμός Το μεσημέρι της Παρασκευής η Λιμενική Αρχή Αλιβερίου, ενημερώθηκε ότι Φορτηγό πλοίο σημαίας ελληνικής, κατά τη διάρκεια χειρισμών απόπλου, προσάραξε σε αβαθή στο νότιο λιμένα λιμενικής εγκατάστασης, λόγω των δυσμενών καιρικών συνθηκών, Στην περιοχή έσπευσε Ρ/Κ πλοίο, με τη συνδρομή του οποίου το ανωτέρω Φορτηγό πλοίο αποκολλήθηκε και στη συνέχεια, με ιδία μέσα κατέπλευσε στο βόρειο τμήμα του λιμένα, προκειμένου να του διενεργηθεί επιθεώρηση. Προανάκριση διενεργείται από το Δ΄ Λιμενικό Τμήμα Αλιβερίου του Κεντρικού Λιμεναρχείου Χαλκίδας. Από το περιστατικό δεν αναφέρθηκε τραυματισμός, δεν παρατηρήθηκε θαλάσσια ρύπανση, βλάβη ή εισροή υδάτων στο πλοίο.",False
newsbomb.gr,https://www.newsbomb.gr/ellada/story/1457595/i-sygklonistiki-eksomologisi-mias-kakopoiimenis-gynaikas-ta-matia-tou-otan-elege-tha-se-skotoso,ΕΛΛΑΔΑ,Η συγκλονιστική εξομολόγηση μίας κακοποιημένης γυναίκας:  «Τα μάτια του όταν έλεγε θα σε σκοτώσω...»,2023-08-12T06:44:08+03:00,Newsbomb,"Newsbomb Η 42χρονη Μαρία είναι μία από τις χιλιάδες γυναίκες η οποία βιώνει χρόνια ενδοοικογενειακή βία Το δικό της εφιάλτη αποκαλύπτει στην ΕΡΤ μια γυναίκα, καταγγέλλοντας πως ο σύζυγός της την απείλησε πως έχει όπλο και θα τη σκοτώσει. Η 42χρονη Μαρία είναι μία από τις χιλιάδες γυναίκες η οποία βιώνει χρόνια ενδοοικογενειακή βία. Ο 54χρονος σύζυγός της, της επιτέθηκε με κλωτσιές και γροθιές στο κεφάλι και την απείλησε μπροστά στα μάτια των παιδιών τους ότι θα τη σκοτώσει. «Τα μάτια του όταν έλεγε ότι θα σε σκοτώσω, λέγανε θα σε σκοτώσω. (…) Τρομάζω μόνο και μόνο στην ιδέα ότι είναι κάπου κοντά μου. (…) Μου λέει ότι έχει ένα περίστροφο σε ένα δικό του χώρο, σε μία αποθήκη και να κοιτάω την πλάτη μου γιατί θα με σκοτώσει. Εκεί λοιπόν ξανά παγώνω. Βλέπω τη ζωή μου να περνάει μπροστά από τα μάτια μου σαν ταινία», είπε στην ΕΡΤ. Το τελευταίο αυτό άγριο επεισόδιο έγινε το περασμένο Σάββατο. Τρομαγμένη ακόμα η Μαρία μίλησε για το πώς κατάφερε να σωθεί. Το γεγονός ότι είχε να μιλήσει πολλές ώρες με φίλους της, τους θορύβησε και κάλεσαν την Αστυνομία.  «Ήταν ένας κύριος αστυνομικός και μία κυρία. Κοίταξα την κυρία και εκλιπαρούσα για τη βοήθειά της με το βλέμμα μου. (…) Μου ζήτησε να την ακολουθήσω στο τμήμα και κατέθεσα μήνυση για ενδοοικογειακή βία. Κατέθεσα τα περιστατικά όπου δεν είχα αναφέρει. (…) Δύο φορές που είχε χειροδικήσει και μία φορά που με είχε ακινητοποιήσει στο κρεβάτι και μου είχε βάλει ένα μαχαίρι στο λαιμό. πριν από τρία χρόνια περίπου», συνέχισε η 42χρονη.",True
newsbomb.gr,https://www.newsbomb.gr/ellada/story/1457509/lizeta-nikolaou,ΕΛΛΑΔΑ,Λιζέτα Νικολάου: «Η ζωή μου ήταν σαν παραμύθι» - Ο γάμος με τον Γιώργο Λιάνη και οι συνεργασίες,2023-08-12T06:20:47+03:00,,"Μελίνα Παπαγεωργίου Λιζέτα Νικολάου: Η σπουδαία τραγουδίστρια έφυγε από τη ζωή σε ηλικία 71 ετών ενώ νοσηλευόταν σε ιδιωτική κλινική μετά από σοβαρό ατύχημα  Σαν κεραυνός εν αιθρία έπεσε στον καλλιτεχνικό χώρο η είδηση του θανάτου της σπουδαίας Ελληνίδας ερμηνεύτριας Λιζέτας Νικολάου, η οποία νοσηλευόταν σε ΜΕΘ ιδιωτικής κλινικής, με σοβαρό τραύμα στο κεφάλι μετά από πτώση από σκάλες την προηγούμενη εβδομάδα. Η 71χρονη τραγουδίστρια με καταγωγή από τον Πόντο, καθώς βρισκόταν σε καφετέρια, θέλησε να πάει στο μπάνιο, ωστόσο γλίστρησε και έπεσε από τις σκάλες, με αποτέλεσμα να τραυματιστεί σοβαρά στο κεφάλι. Άμεσα υπάλληλοι του καταστήματος πήραν το κινητό της και κάλεσαν τον τελευταίο καταχωρημένο αριθμό στις κλήσεις της, ο οποίος ήταν της Χαρούλας Αλεξίου, ενώ παράλληλα κάλεσαν ασθενοφόρο. Η Χαρούλα Αλεξίου ήταν ο πρώτος άνθρωπος που έμαθε το ατύχημα της φίλης της και τραγουδίστριας και ειδοποίησε με τη σειρά της τον γιο της, ο οποίος ήταν συνεχώς στο πλευρό της μητέρας του. Η Λιζέτα Νικολάου έφυγε από τη ζωή το πρωί της Παρασκευής 11 Αυγούστου σε ιδιωτικό θεραπευτήριο του Πειραιά, όπου νοσηλευόταν τις τελευταίες ημέρες.  Η γνωστή τραγουδίστρια από το 1978 έως το 1983 ήταν παντρεμένη με τον δημοσιογράφο και πρώην υπουργό Γιώργο Λιάνη, με τον οποίο απέκτησαν τον γιο τους, Αλέξανδρο. Στην τελευταία τηλεοπτική της συνέντευξη το 2022 η Λιζέτα Νικολάου είχε μιλήσει για τον γάμο και τη ζωή της. «Είμαι η πρώτη Λιζέτα στην Ελλάδα, δεν είχε άλλη αυτό το όνομα. Με έχουν βαφτίσει Ελισάβετ και το πραγματικό μου επίθετο είναι Κατικαρίδου, είμαι Πόντια, το Νικολάου μου το διάλεξε ο Σούκας. Ποτέ δεν είπα ότι θέλω να γίνω τραγουδίστρια». Για τα πρώτα της μουσικά βήματα έλεγε: «Ξεκίνησα όταν πήγαινα ακόμα στο γυμνάσιο, τραγουδούσα σε μια μπουάτ χωρίς μικρόφωνο, κρυφά από τον πατέρα μου και οι γείτονες του έδιναν συγχαρητήρια. Όταν με άκουσε για πρώτη φορά, είπε ""η μπέμπα τραγουδάει καλύτερα κι από τη Μοσχολιού"". Άφησα την καριέρα μου στην τύχη της, αλλά δεν έχω κανένα απωθημένο, η ζωή μου ήταν σαν παραμύθι». Σχετικά με τον γάμο της με τον Γιώργο Λιάνη η τραγουδίστρια δήλωνε: «Τον ήξερα από τη Θεσσαλονίκη σαν δημοσιογράφο. Στη συνεργασία με τον Μαρκόπουλο είχαν κάτι να πουν σε μια συνάντηση και εκεί έπεσε το φλερτ. Παντρευτήκαμε το 1978, το 1979 ήρθε ο γιος μας ο Αλέξανδρος. Μετά χωρίσαμε, όχι από δική μου θέληση. Εγώ είμαι της οικογένειας, ήθελα την οικογένεια. Έκανα και τη μαμά και τον μπαμπά μαζί. Μου κόστισε πάρα πολύ, ντρεπόμουν να λέω ότι είμαι χωρισμένη. Έτσι έπεσα στη δουλειά, μεγάλωσα το παιδί μου, το σπούδασα και έγινε ένας άνθρωπος άξιος στην κοινωνία». «Δεν ήθελα να ξαναπαντρευτώ, γιατί δεν ήθελα άλλο παιδί. Είχα μια σχέση για 16 χρόνια, ζούσα σαν παντρεμένη. Το άλλο πρόσωπο ήθελε, αλλά εγώ δεν ήθελα. Είμαι χαρούμενη που έχω δυο εγγονάκια τώρα, δίδυμα. Πάλι τυχερός ο Γιώργος. Γιώργος Λιάνης λέγεται το ένα, το άλλο Απόστολος» είχε πει. Παράλληλα όπως είχε εξηγήσει: «Ο γάμος μου με τον Λιάνη έβλαψε την καριέρα μου. Από την άποψη ότι ο Γιώργος φοβόταν να υποστηρίξει την πρώην γυναίκα του μην τον κατηγορήσουν και την πλήρωσα εγώ». Ο Γιώργος Λιάνης σε συνέντευξη του είχε παραδεχτεί: «Ό,τι και να πει η Λιζέτα θα έχει δίκιο, γιατί είναι ένας άνθρωπος που λέει τη δική του αλήθεια. Πραγματικά δεν ήθελα να συνδεθεί ότι της χαρίζομαι, γιατί εκείνη την περίοδο περνούσα γενεές 14. Μπορώ τώρα να πω ότι η Λιζέτα είναι μια σπάνια τραγουδίστρια που δεν είχε την καριέρα που έπρεπε. Ένα μεγάλο μέρος της ευθύνης για αυτό, το έχω εγώ». Όταν έγινε γνωστό το σοβαρό ατύχημα που είχε η Λιζέτα Νικολάου, η εφημερίδα On Time επικοινώνησε με τον πρώην σύζυγό της, ο οποίος είχε πει απλά «Είμαι σε σοκ, πρόκειται για ένα καταπληκτικό πλάσμα». Στην συνέντευξη που παραχώρησε πέρυσι στο MEGA, είχε μιλήσει και για την απώλεια των αδελφών της, εμφανώς συγκινημένη: «Έχασα το μεγάλο μου αδερφό, τον Σωκράτη και μετά, τον άλλο αδερφό μου τον Αλέκο. Δεν τα αντέχω εγώ αυτά. Για τον Αλέκο δεν πρόλαβα να κάνω κάποια πράγματα που ήθελα για να τον βοηθήσω». Η τραγουδίστρια διέγραψε μία σπουδαία πορεία στον χώρο της μουσικής, κάνοντας τα πρώτα της βήματα δίπλα σε ερμηνευτές όπως ο Χαράλαμπος Γαργανουράκης, ο Γιώργος Νταλάρας, η Βίκυ Μοσχολιού, η Δήμητρα Γαλάνη και άλλοι, ενώ ερμήνευσε, Μίκη Θεοδωράκη, Γιάννη Μαρκόπουλο και Βασίλη Τσιτσάνη. Ο Γιάννης Μαρκόπουλος ήταν ο συνθέτης με τον οποίο συνεργάστηκε ευρέως καθώς έγραψε τραγουδία αποκλειστικά για την φωνή της, ενώ ένας ακόμα βασικός σταθμός στην καλλιτεχνική της πορεία ήταν ο Στράτος Διονυσίου, με τον οποίο συνεργάστηκε για αρκετά χρόνια κατά τη διάρκεια της δεκαετίας του 1970. Σε παλαιότερη συνέντευξή της στο Offline Post η Λιζέτα Νικολάου είχε μιλήσει για τον Στράτο Διονυσίου, αποκαλύπτοντας τις τελευταίες ώρες ζωής του λαϊκού τραγουδιστή. Θυμάστε πότε γνωριστήκατε με τον Στράτο Διονυσίου;Ναι, φυσικά. Από την εταιρεία που ήμουν τότε, την Columbia, με έστειλαν να κάνω ακρόαση στα Παλιά Δειλινά, για να επιλέξουν και να πάρουν κάποιες νέες τραγουδίστριες, μια–δύο, που χρειαζόντουσαν. Οπότε με προσέλαβαν εκεί, σε ένα σχήμα που αποτελούταν από μεγάλα ονόματα. Ήταν ο Στράτος Διονυσίου, ο Γιώργος Νταλάρας, η Χαρούλα Αλεξίου, ο Γιάννης Πάριος κι έτσι εγώ συμπλήρωνα το πρόγραμμα κι έκανα και δεύτερες φωνές. Ο Στράτος τότε δεν είχε δεύτερη φωνή και, καθώς του ήταν απαραίτητη η δεύτερη φωνή, αφού την ήθελε δυνατά δίπλα του, ξεκίνησε η συνεργασία. Οπότε μετά την πρώτη συνεργασία και την πρώτη σεζόν, παρέμεινα εγώ με τον Στράτο και ήμουν η δεύτερη φωνή του για αρκετά χρόνια. Η Ελισάβετ Κατικαρίδου, όπως είναι το πραγματικό της όνομα γεννήθηκε το 1951 στην Καλαμαριά της Θεσσαλονίκης και διακρίθηκε στο έντεχνο, το λαϊκό και το ποντιακό τραγούδι. Ο Τάκης Σούκας την «έβγαλε» στη δισκογραφία το 1973, με δικές του συνθέσεις και στίχους του Ηρακλή Παπασιδέρη. Ο πρώτος προσωπικός της δίσκος κυκλοφόρησε το 1977 με τον τίτλο «Το χαμόγελο της Λιζέτας» με τραγούδια του Βασίλη Τσιτσάνη, του Γιάννη Μαρκόπουλου, του Γιάννη Σπανού και άλλων, ενώ το 1980 ο δεύτερος προσωπικός της δίσκος περιείχε και συνθέσεις του Χρήστου Νικολόπουλου και του Αντώνη Βαρδή. Ακολούθησαν κι άλλοι δίσκοι, όπως τα «Κέφια Της Λιζέττας» το 1985, «Έτσι Χάνονται Οι Αγάπες» το 1986, «Θέλω Ν' Αντισταθώ» το 1989, «Νυχτερινοί Έρωτες» το 1990, «Τέρεν Μάνα Πως Χορεύω» το 1992, «Τα Τραγούδια Του Πατέρα μου» το 1995, και «Ποντιακή Ραψωδία» το 1997. Το 1985 κυκλοφόρησε ο δίσκος «Ποντιακά τραγούδια με τη Λιζέτα Νικολάου», που δημιουργήθηκε σε τηλεοπτική σειρά της ΕΡΤ, αφιερωμένη στην ιστορία του Πόντου, με τίτλο «Το μεγάλο χρέος» σε σενάριο του Δημήτρη Ιατρόπουλου. Η Νικολάου θεωρείται η πιο αγαπημένη τραγουδίστρια του Ποντιακού Ελληνισμού. Δισκογραφία Σκοπευτήριο, 1975 Αφιέρωμα, 1975 Το Χαμόγελο Της Λιζέττας, 1977 Σ' Αγάπησα, Μ' Αγάπησες, 1980 Βενετιά Και Φανάρι, 1982 Ποντιακά Τραγούδια Με Τη Λιζέττα Νικολάου, 1985 Τα Κέφια Της Λιζέττας, 1985 Έτσι Χάνονται Οι Αγάπες, 1986 Θέλω Ν' Αντισταθώ, 1989 Νυχτερινοί Έρωτες, 1990 Τέρεν Μάνα Πως Χορεύω, 1992 Τα Τραγούδια Του Πατέρα μου, 1995 Ποντιακή Ραψωδία, 1997",True
newsbomb.gr,https://www.newsbomb.gr/ellada/story/1457556/xania-sto-fos-tis-dimosiotitas-i-kliniki-kai-ta-spitia-trogles-tou-kyklomatos-paranomon-yiothesion,ΕΛΛΑΔΑ,Χανιά: Στο φως της δημοσιότητας η κλινική και τα σπίτια τρώγλες του κυκλώματος παράνομων υιοθεσιών,2023-08-12T06:12:58+03:00,Newsbomb,"Newsbomb Ανοίγουν τα στόματα για το κύκλωμα παράνομων υιοθεσιών και τα ζευγάρια που είχαν πέσει θύματα των γυναικολόγων. Παράλληλα σοκάρουν οι συνθήκες όπου ζούσαν οι γυναίκες που λειτουργούσαν ως παρένθετες μητέρες, τις οποίες έκρυβαν οι γιατροί για να μην φανούν οι παρανομίες τους. Σοκάρουν οι λεπτομέρειες που γίνονται γνωστές γύρω από τον τρόπο δράσης του κυκλώματος παράνομων υιοθεσιών που δρούσε εδώ και δέκα χρόνια στα Χανιά υπό άκρα μυστικότητα. Τα στόματα άνοιξαν, τα θύματα μιλάνε και η Αστυνομία έχει στα χέρια της τους εννέα συλληφθέντες οι οποίοι κατηγορούνται για συγκρότηση και ένταξη σε εγκληματική οργάνωση, εμπορία ανθρώπων, μεσολάβηση σε υιοθεσία ανηλίκου κατ’ επάγγελμα, παραβάσεις του νόμου περί εφαρμογής της ιατρικώς υποβοηθούμενης αναπαραγωγής, πλαστογραφία, διατάραξη οικογενειακής τάξης, απάτη, σωματική βλάβη και παράβαση της νομοθεσίας για τα ναρκωτικά. Σε κεντρικό σημείο των Χανίων κοντά στα ΚΤΕΛ βρίσκεται η κλινική όπου λειτουργούσε εδώ και δέκα χρόνια το κύκλωμα παράνομων υιοθεσιών βρεφών και εξαπατούσε ζευγάρια που επιθυμούσαν να αποκτήσουν παιδί.  Στο φως έρχονται φωτογραφίες από τα σπίτια - τρώγλες στα οποία ζούσαν οι γυναίκες θύματα του κυκλώματος, οι οποίες για 600 ευρώ έκαναν τις παρένθετες μητέρες. Τουλάχιστον 30 νεαρές γυναίκες που βρίσκονται σε κατάσταση εγκυμοσύνης -κάποιες με την κοιλιά στο στόμα- εντοπίστηκαν σε σπίτια-τρώγλες από αστυνομικούς του Τμήματος Αντιμετώπισης Οργανωμένου Εγκλήματος Κρήτης. Το cretapost δίνει στη δημοσιότητα φωτογραφίες από τα σπίτια στα οποία έμεναν οι γυναίκες. Μάλιστα σε αυτό το παλιό αρχοντικό, που βρίσκεται στο κέντρο των Χανίων, ζούσαν οι γυναίκες από την Μολδαβία, την Ουκρανία, τη Γεωργία, τη Ρουμανία και τη Βουλγαρία. Σύμφωνα με τα όσα αναφέρονται στη δικογραφία ο γιατρός έφερνε τις γυναίκες στα Χανιά και τις φιλοξενούσε σε διάφορα σπίτια, όπως αυτό το παλιό αρχοντικό που βλέπετε στις φωτογραφίες προκειμένου το περιβάλλον να είναι ελεγχόμενο και να μη γίνει αντιληπτή η δράση του κυκλώματος. Οι κάτοικοι της περιοχής έβλεπαν συχνά εγκυμονούσες γυναίκες να φιλοξενούνται εκεί, όμως δεν μπορούσαν να φανταστούν τα όσα αποκαλύφθηκαν. Πρόκειται για γυναίκες που δεν είχαν ούτε να ζήσουν στα χωριά τους, και που χρησιμοποιήθηκαν στεγνά, σύμφωνα με την αστυνομία, από το κύκλωμα του μεγαλογιατρού ως δότριες ωαρίων και στην συνέχεια ως παρένθετες μητέρες. Γυναίκες που βρίσκονταν υπό επιτήρηση και τους επιτρεπόταν να βγουν μόνο για σούπερ-μάρκετ και για ιατρικές εξετάσεις στο …φημισμένο Κέντρο Υποβοηθούμενης Αναπαραγωγής. Στο χρονικό διάστημα που κράτησε η έρευνα του Τμήματος Αντιμετώπισης Οργανωμένου Εγκλήματος Κρήτης, το κύκλωμα φέρεται να είχε αλιεύσει και χρησιμοποιήσει περισσότερες από 100 γυναίκες. Επιπλέον μοναδικό κριτήριο ήταν η φτώχεια τους. Το μηνιαίο εισόδημα των 600 ευρώ που τους έδιναν για όσο χρονικό διάστημα έμεναν στην Κρήτη για τη διαδικασία της παρένθετης μητρότητας, στην πατρίδα τους ήταν το εισόδημα σχεδόν μισού χρόνου. Σε πολλές περιπτώσεις οι οικογένειες τους δεν γνώριζαν απολύτως τίποτα. Όπως αναφέρει η αστυνομία το κύκλωμα είχε στήσει πλέον δικό του μηχανισμό σε Ελλάδα, Βαλκάνια και χώρες της ανατολικής Ευρώπης για να εντοπίζει τις κατάλληλες υποψήφιες παρένθετες μητέρες. Μία ακόμα ύποπτη περίπτωση παράνομης υιοθεσίας βλέπει το φως της δημοσιότητας, στο πλαίσιο της έρευνας που διεξάγεται για το κύκλωμα παράνομων υιοθεσιών με έδρα τα Χανιά. Βρέφος ζει από το 2022 στο σπίτι ζευγαριού σε πόλη της βορείου Ελλάδος, το οποίο φέρεται να είχε απορριφθεί από τις αρμόδιες κοινωνικές υπηρεσίες, ως ακατάλληλο για υιοθεσία. Τέλικα το ζευγάρι αυτό βρέθηκε με ένα μωρό στα χέρια, με μία μοναδική εξουσιοδότηση από την φερόμενη βιολογική μητέρα του βρέφους. Στην εξουσιοδότηση αυτή εξέφρασε την επιθυμία το παιδί της να μεγαλώσει κοντά σε αυτούς τους ανθρώπους, όπως αναφέρει το Cretalive, με την υπόθεση να βρίσκεται στο «κάδρο» των Αρχών και των αρμόδιων υπηρεσιών. Αστυνομικοί κύκλοι αναφέρουν ότι τα στόματα πλέον ανοίγουν και από τις γυναίκες που χρησιμοποιήθηκαν ως παρένθετες και είναι έτοιμες να γεννήσουν και από εργαζόμενους στο Κέντρο και κάποιους κατηγορούμενους. Το ελεγχόμενο Κέντρο Υποβοηθούμενης Αναπαραγωγής συνεχίζει να λειτουργεί με την άδεια της αρμόδιας Αρχής, με διαδικασίες και πράξεις που εμφανίζονται απόλυτα νόμιμες να βρίσκονται σε εξέλιξη, καθώς η δικογραφία δεν αφορά στο σύνολο του προσωπικού του Κέντρου. Η ΕΛ.ΑΣ. για κάποιους από τους γιατρούς και τους εργαζόμενους στο Κέντρο δεν έχει κάποιο επιβαρυντικό στοιχείο. Ένας 73χρονος φέρεται να είναι ο αρχηγός του κυκλώματος παράνομων υιοθεσιών στα Χανιά, με την Αστυνομία να έχει συλλάβει ακόμα έξι γυναίκες 44, 41, 41, 38, 37 και 28 ετών που είχαν διαφορετικούς ρόλους. Σύμφωνα με αποκλειστικές πληροφορίες του Newsbomb.gr, ο εγκέφαλος Γ.Ι. είναι γυναικολόγος - μαιευτήρας και φέρεται να είναι ο άνθρωπος που κινούσε τα νήματα στο κύκλωμα «βιομηχανίας γεννήσεων». Το δεύτερο μέλος είναι κλινικός εμβρυολόγος. Εκ παραδρομής αναφέρθηκε ότι ο χειρούργος γυναικολόγος Κ.Κ. που εργάζεται στη μονάδα συνελήφθη, κάτι που δεν ισχύει.",True
newsbomb.gr,https://www.newsbomb.gr/ellada/story/1457524/odysseas-stamoylis-o-gios-tou-vrethike-nekros-50-metra-apo-ti-steria,ΕΛΛΑΔΑ,Οδυσσέας Σταμούλης: Ο γιος του βρέθηκε νεκρός 50 μέτρα από τη στεριά,2023-08-12T06:10:10+03:00,Newsbomb,"Newsbomb Η σορός του 11χρονου γιου του Οδυσσέα Σταμούλη μεταφέρθηκε το απόγευμα της Παρασκευής στη Σάμο για νεκροψία - νεκροτομή ενώ την ίδια στιγμή που οι μαρτυρίες που έρχονται στο φως για τον θάνατο του συγκλονίζουν.  Νεκρός 50 μέτρα από τη στεριά βρέθηκε ο 11χρονος γιος του Οδυσσέα Σταμούλη, που πνίγηκε σε παραλία στους Φούρνους Ικαρίας. Η σορός του 11χρονου μεταφέρθηκε το απόγευμα της Παρασκευής στη Σάμο για νεκροψία - νεκροτομή ενώ την ίδια στιγμή που οι μαρτυρίες που έρχονται στο φως για τον θάνατό του συγκλονίζουν. Σύμφωνα με όσα έχουν γίνει γνωστά, ο 11χρονος γιος του Οδυσσέα Σταμούλη φαίνεται ότι στις 14:30 της Πέμπτης, 10 Αυγούστου, μπήκε στη θάλασσα και ενδέχεται να μπλέχθηκε στο σκοινί σημαδούρας, η οποία είναι εκεί για να δείχνει ότι απαγορεύεται το κολύμπι στην συγκεκριμένη περιοχή. Όταν ο 11χρονος δεν επέστρεφε έπειτα από ώρες στο σπίτι, η μητέρα του ανησύχησε και άρχισε να τον ψάχνει. Αρχικά πήγε στο λιμεναρχείο, είπε ότι δεν ξέρει αν το παιδί έκανε μπάνιο ή αν έχει πάει μαζί με τους φίλους του για ποδόσφαιρο και το αναζητούσε. Αμέσως σήμανε συναγερμός, δύο σκάφη του Λιμενικού έφυγαν από τη Σάμο και πήγαν στους Φούρνους Κορσεών, όπου έγινε έρευνα για να εντοπιστεί ο 11χρονος.  Τα στελέχη του λιμεναρχείου εντόπισαν την σορό του άτυχου 11χρόνου στο νερό, την οποία ανέσυραν, ενώ στην συνέχεια την μετέφεραν με ασθενοφόρο του ΕΚΑΒ στο αγροτικό ιατρείο του νησιού, όπου διαπιστώθηκε ο θάνατός του. Ο 11χρονος γιος του Οδυσσέα Σταμούλη, σύμφωνα με όσα ανέφερε ο δήμαρχος του νησιού, Δημήτρης Καρύδης, εντοπίστηκε νεκρός σε σημαδούρα, 50 μέτρα από τη στεριά. Ακόμα δεν έχει διευκρινιστεί αν ο 11χρονος έχασε τις αισθήσεις του, παρασύρθηκε από τα ρεύματα και βρέθηκε στη σημαδούρα ή αν μπλέχτηκε σε δίχτυα και εγκλωβίστηκε, με συνέπεια να χάσει τη ζωή του. Η ιατροδικαστική εξέταση, που αναμένεται να διενεργηθεί στη Σάμο, θα ρίξει φως στα ακριβή αίτια θανάτου του παιδιού. «Το παιδί το βρήκαμε δίπλα σε μια σημαδούρα, δυστυχώς τον Χρήστο μας τον βρήκαμε πνιγμένο. Το παιδί μάλλον πνίγηκε, το πήρε ο αέρας, καθώς είχε θαλασσοταραχή. Η σημαδούρα ήταν 50 μέτρα από τη στεριά, αν κινδύνευε θα μπορούσε να φωνάξει. Δυστυχώς, κανένας δεν τον πήρε χαμπάρι» είπε σήμερα το πρωί, μιλώντας στον Alpha, ο κ. Καρύδης. Την ίδια ώρα, ανακοίνωση για το τραγικό περιστατικό εξέδωσε και το Λιμενικό Σώμα, ενημερώνοντας ότι προανάκριση διενεργείται από το Λιμενικό Σταθμό Φούρνων, του Λιμεναρχείου Σάμου. Αναλυτικά η ανακοίνωση: «Απογευματινές ώρες χθες, ενημερώθηκε η Λιμενική Αρχή Φούρνων από τη μητέρα 11χρονου ημεδαπού αγοριού ότι ο ανήλικος είχε μεταβεί μεσημβρινές ώρες για μπάνιο στην παραλία Πλάκα και έκτοτε αγνοούνταν. Άμεσα για το σημείο αναχώρησαν στελέχη της οικείας Λιμενικής Αρχής, ενώ από θαλάσσης απέπλευσαν δύο Περιπολικά σκάφη του Λιμενικού Σώματος-Ελληνικής Ακτοφυλακής. Το παιδί εντοπίστηκε χωρίς τις αισθήσεις του από ιδιώτη με τη συνδρομή στελεχών Λ.Σ.-ΕΛ.ΑΚΤ. στην παραλία Πλάκα. Ο 11χρονος ανασύρθηκε από ιδιωτικό σκάφος και μεταφέρθηκε στην ακτή, ενώ διακομίστηκε άμεσα στο Πολυδύναμο Περιφερειακό Ιατρείο Φούρνων, όπου διαπιστώθηκε ο θάνατός του. Προανάκριση διενεργείται από το Λιμενικό Σταθμό Φούρνων του Λιμεναρχείου Σάμου».",True
newsbomb.gr,https://www.newsbomb.gr/ellada/story/1457590/kairos-isxyroi-anemoi-topikes-nefoseis-kai-statheri-thermokrasia,ΕΛΛΑΔΑ,"Καιρός: Ισχυροί άνεμοι, τοπικές νεφώσεις, σταθερή θερμοκρασία - Κίνδυνος πυρκαγιάς σε 5 Περιφέρειες",2023-08-12T06:03:41+03:00,Newsbomb,"Newsbomb H Πολιτική Προστασία έχει ενημερώσει τις αρμόδιες υπηρεσίες για τον κίνδυνο πυρκαγιάς  Καλές καιρικές συνθήκες στο σύνολο της χώρας. Ενισχυμένοι άνεμοι βορείων διευθύνσεων στο Αιγαίο. Πολύ υψηλή επικινδυνότητα εκδήλωσης και εξάπλωσης δασικών πυρκαγιών στα νοτιοανατολικά ηπειρωτικά, στη Θράκη και στη Νότια Κρήτη. Σύμφωνα με το meteo.gr το Σάββατο 12 Αυγούστου 2023 αναμένονται πολύ καλές καιρικές συνθήκες με λίγες μόνο τοπικές νεφώσεις. Υπάρχει μικρή πιθανότητα εκδήλωσης πρόσκαιρων όμβρων πολύ τοπικού χαρακτήρα στα ηπειρωτικά. Υψηλή θα είναι σε αρκετές περιοχές η επικινδυνότητα εκδήλωσης και εξάπλωσης δασικών πυρκαγιών, ενώ πολύ υψηλή θα είναι η επικινδυνότητα στα νοτιοανατολικά ηπειρωτικά, στη Θράκη και στη Νότια Κρήτη. Η θερμοκρασία θα κυμανθεί στη Δυτική Μακεδονία από 11 έως 29 βαθμούς, στην υπόλοιπη Βόρεια Ελλάδα από 16 έως 33-35, στην Ήπειρο από 17 έως 33-34 βαθμούς, στη Θεσσαλία από 16 έως 33-35, στα υπόλοιπα ηπειρωτικά από 18 έως 32-34 βαθμούς, στα νησιά του Ιονίου από 19 έως 33 βαθμούς και στα νησιά του Αιγαίου και στην Κρήτη από 19 έως 31-32 βαθμούς, ενώ στα νησιά του Ανατολικού Αιγαίου και στη Νότια Κρήτη οι μέγιστες θα φτάσουν τοπικά στους 34-35 βαθμούς Κελσίου. Οι άνεμοι θα πνέουν στο Αιγαίο από βόρειες διευθύνσεις με εντάσεις 5-6 μποφόρ και τοπικά 7 μποφόρ. Στο Ιόνιο αρχικά θα πνέουν άνεμοι βορειοανατολικών διευθύνσεων με εντάσεις έως 4 μποφόρ αλλά βαθμιαία θα επικρατήσουν βόρειοι βορειοδυτικοί άνεμοι με εντάσεις έως 5 μποφόρ.  Στην Αττική περιμένουμε λίγες νεφώσεις. Οι άνεμοι θα πνέουν βόρειοι βορειοανατολικοί με εντάσεις έως 5 μποφόρ και στα ανατολικά έως 6 μποφόρ. Η θερμοκρασία θα κυμανθεί από 23 έως 31 βαθμούς, αλλά στα βόρεια και ανατολικά θα διατηρηθεί 2-3 βαθμούς χαμηλότερα. Στη Θεσσαλονίκη αναμένονται λίγες πρόσκαιρες νεφώσεις, κυρίως κατά τις θερμές ώρες της ημέρας. Οι άνεμοι θα πνέουν βορειοδυτικοί με εντάσεις 3-4 μποφόρ. Η θερμοκρασία θα κυμανθεί από 22 έως 32 βαθμούς. Πολύ υψηλός κίνδυνος πυρκαγιάς (κατηγορία κινδύνου 4) προβλέπεται αύριο Σάββατο 12 Αυγούστου για πέντε περιφέρειες της χώρας, σύμφωνα με το Χάρτη Πρόβλεψης Κινδύνου Πυρκαγιάς που εκδίδει η γενική γραμματεία Πολιτικής Προστασίας του υπουργείου Κλιματικής Κρίσης και Πολιτικής Προστασίας (civilprotection.gov.gr). Συγκεκριμένα, πολύ υψηλός κίνδυνος πυρκαγιάς προβλέπεται αύριο για τις εξής περιοχές: Η γενική γραμματεία Πολιτικής Προστασίας (civilprotection.gov.gr) του υπουργείου Κλιματικής Κρίσης και Πολιτικής Προστασίας έχει ενημερώσει τις αρμόδιες υπηρεσιακά εμπλεκόμενες κρατικές υπηρεσίες, καθώς και τις Περιφέρειες και τους Δήμους των ανωτέρω περιοχών, ώστε να βρίσκονται σε αυξημένη ετοιμότητα πολιτικής προστασίας προκειμένου να αντιμετωπίσουν άμεσα τυχόν επεισόδια πυρκαγιών. Παράλληλα, η γενική γραμματεία Πολιτικής Προστασίας συνιστά στους πολίτες να είναι ιδιαίτερα προσεκτικοί και να αποφεύγουν ενέργειες στην ύπαιθρο που μπορούν να προκαλέσουν πυρκαγιά από αμέλεια, όπως το κάψιμο ξερών χόρτων και κλαδιών ή υπολειμμάτων καθαρισμού, η χρήση μηχανημάτων που προκαλούν σπινθήρες όπως δισκοπρίονα, συσκευές συγκόλλησης, η χρήση υπαίθριων ψησταριών, το κάπνισμα μελισσών, η ρίψη αναμμένων τσιγάρων, κά. Επίσης, υπενθυμίζεται ότι κατά τη διάρκεια της αντιπυρικής περιόδου απαγορεύεται η καύση των αγρών. Επιπρόσθετα, σε μερική επιφυλακή τίθεται το προσωπικό των Πυροσβεστικών Υπηρεσιών των παραπάνω Περιφερειών προκειμένου να αντιμετωπιστούν οι αυξημένες υπηρεσιακές απαιτήσεις, που έχουν προκύψει λόγω του μεγάλου αριθμού πυρκαγιών καθώς και του πολύ υψηλού κινδύνου πυρκαγιάς (κατηγορία κίνδυνου 4). Ταυτόχρονα, για τις ανωτέρω περιοχές, παραμένει σε εφαρμογή το Σχέδιο δράσεων Πολιτικής Προστασίας για την αντιμετώπιση κινδύνων λόγω δασικών πυρκαγιών, σύμφωνα με το οποίο, μεταξύ άλλων, προβλέπεται, η εφαρμογή του μέτρου της προληπτικής απαγόρευσης της κυκλοφορίας οχημάτων και παραμονής εκδρομέων σε εθνικούς δρυμούς, δάση και «ευπαθείς» περιοχές.",True
newsbomb.gr,https://www.newsbomb.gr/ellada/story/1457536/nea-filadelfeia,ΕΛΛΑΔΑ,Μιχάλης Κατσουρής: DNA και βίντεο θα «μιλήσουν» για τη δολοφονία στη Νέα Φιλαδέλφεια,2023-08-12T06:03:39+03:00,Newsbomb,"Newsbomb Όσοι έχουν απολογηθεί αρνούνται τις κατηγορίες και ισχυρίζονται πως δεν έχουν καμία ανάμειξη στη δολοφονία του άτυχου Μιχάλη Κατσουρή Νέος κύκλος καταθέσεων ξεκινάει σήμερα προκειμένου να «σπάσουν» οι συλληφθέντες για τη δολοφονία του Μιχάλη Κατσουρή. Ήδη το βράδυ της Παρασκευής τον δρόμο για τη φυλακή πήραν 30 κατηγορούμενοι, ενώ οι έρευνες των αρχών συνεχίζονται προκειμένου να εντοπιστεί ο δράστης της θανάσιμης μαχαιριάς στον 29χρονο. Όπως έγινε γνωστό όσοι έχουν απολογηθεί μέχρι στιγμής, αρνούνται τις κατηγόριες ενώ ισχυρίζονται πως δεν έχουν καμία ανάμειξη στη δολοφονία του άτυχου Μιχάλη. Η αστυνομία εστιάζει σε πέντε πρόσωπα από τα συνολικά 105 που έχουν συλληφθεί στα αιματηρά επεισόδια της Δευτέρας στη Νέα Φιλαδέλφεια, ενώ σε κινητά και φωτογραφίες-ντοκουμέντα αναζητούν τα στοιχεία που αναμένεται να υποδείξουν ποιος από τους κατηγορούμενους μαχαίρωσε θανάσιμα τον Μιχάλη Κατσουρή στο δεξί του χέρι, που οδήγησε σε ακατάσχετη αιμορραγία με αποτέλεσμα ο 29χρονος να χάσει τη ζωή του. Σε οπτικό υλικό, το οποίο έχει στα χέρια της η ΕΛ.ΑΣ. και ήδη εξετάζει, αποτυπώνει τις τελευταίες ώρες του 29χρονου. Πρόκειται για ένα σοκαριστικό στιγμιότυπο, το οποίο έχει τραβηχτεί από κάμερα ασφαλείας περιπτέρου, μπροστά από το οποίο άφησε την τελευταία του πνοή ο Μιχάλης Κατσουρής.    Η φωτογραφία, που έχει τραβηχτεί στις 23:08 απεικονίζει τον 29χρονο να κινείται μετά βίας, τραυματισμένος, με το κράνος του στα χέρια, ενώ ένα άτομο που είναι μαζί του προσπαθεί να τον κρατήσει όρθιο. Ο νεαρός δεν αντέχει και καταρρέει, καθώς έχει χάσει ήδη πολύ αίμα. Σε φωτογραφία έχει καταγραφεί και η επιδρομή των Κροατών χούλιγκαν, έξω από την «OPAP Arena». Μέσα από συγκεκριμένο οπτικό υλικό, σε συνδυασμό με τα στίγματα των κινητών τηλεφώνων των συλληφθέντων και γενετικό υλικό που έχει συγκεντρωθεί, οι Αρχές ελπίζουν να οδηγηθούν στο πρόσωπο που μαχαίρωσε τον αδικοχαμένο Μιχάλη. Παράλληλα, σήμερα ξεκινάει και η λήψη DNA από τους 105 συλληφθέντες, καθώς λήγει η 48ωρη προθεσμία που είχαν από την έκδοση της διάταξης για τη λήψη του, για να ζητήσουν αν το επιθυμούν, την παρουσία στη διαδικασία τεχνικού συμβούλου. Στη συνέχεια θα γίνει αντιπαραβολή του DNA των κατηγορούμενων με το DNA του Μιχάλη και τα ευρήματα από τη σορό του, καθώς και γενετικό υλικό από την περιοχή και κηλίδες αίματος στα όπλα. Πέντε από τους συλληφθέντες θεωρούνται από τις Αρχές βασικοί ύποπτοι για τη φονική μαχαιριά στον 29χρονο οπαδό της ΑΕΚ. Πρόκειται για τρεις Έλληνες, έναν Αλβανό και έναν Κροάτη. Ο Αλβανός και ο Κροάτης κατά τη σύλληψή τους βρέθηκαν με αναδιπλούμενους σουγιάδες με αίμα και αμέσως διαχωρίστηκαν ως ύποπτοι για την δολοφονία. Οι δύο από τους τρεις Έλληνες είναι οργανωμένοι οπαδοί ελληνικής ομάδας, με βαρύ ποινικό μητρώο. Ο πρώτος βασικός ύποπτος, είναι Έλληνας, 27χρονος και παλιός γνώριμος της αστυνομίας, έχει συλληφθεί τέσσερις φορές: Το όνομά του εμφανίζεται και πάλι σε δικογραφία για εγκληματική οργάνωση με αρχηγό γυναίκα, που οργάνωνε επιδρομές, κλοπές και επιθέσεις σε συνδέσμους τον Μάρτιο του 2022, ωστόσο αφέθηκε ελεύθερος μέχρι τη δίκη η οποία αναβλήθηκε πριν από λίγους μήνες, σύμφωνα με την ΕΡΤ. Το κατάστημά του βρίσκεται πίσω από το γήπεδο του Παναθηναϊκού στη λεωφόρο Αλεξάνδρας και το μεσημέρι της Πέμπτης έγινε στόχος απο περίπου δέκα άτομα που επέβαιναν σε μηχανάκια, χωρίς διακριτικά. Οι δράστες έσαπσαν τζαμαρίες και τράπηκαν σε φυγή, ενώ η αστυνομία εκτιμά πως πρόκειται για αντίποινα οργανωμένων οπαδών άλλης ομάδας. Ο δεύτερος βασικός ύποπτος, Έλληνας και αυτός, 27 ετών, ο οποίος είχε συλληφθεί τον Φεβρουάριο του 2022 για συμμετοχή σε επεισόδια αθλητικής βίας. Ο τρίτος ύποπτος Έλληνας επίσης, αναζητείται, ενώ έχει ταυτοποιηθεί από αναρτήσεις στα μέσα κοινωνικής δικτύωσης, όπου δήλωνε την παρουσία αλλά και την συμμετοχή του στη συμπλοκή. Νέο βίντεο ντοκουμέντο δείχνει τη στιγμή που ξεκινά η συμπλοκή μεταξύ των οπαδών της ΑΕΚ και της Ντιναμό Ζάγκρεμπ στη Νέα Φιλαδέλφεια. Στα πλάνα που φέρνει στη δημοσιότητα το Star διακρίνονται οι Κροάτες χούλιγκαν μαυροντυμένοι με στειλιάρια στα χέρια να φωνάζουν συνθήματα λίγο πριν ξεκινήσει η επίθεση που είχε ως αποτέλεσμα στη δολοφονία του Μιχάλη Κατσούρη. Στο βίντεο ακούγονται εκρήξεις, πέφτουν φωτοβολίδες ευθείας βολής, μολότοφ και άλλοι εμπρηστικοί μηχανισμοί ενώ γίνονται μάχες σώμα με σώμα. Μάλιστα κάποια στιγμή παίρνει φωτιά και το άλσος όπου γίνεται η «μάχη». Οι Κροάτες φεύγουν προς τα Πατήσια και σε νέο βίντεο του Star φαίνεται πώς οι αστυνομικοί κατάφεραν να τους εντοπίσουν, να τους ακινητοποιήσουν και να τους συλλάβουν. Οι Κροάτες προσπαθούν να ξεφύγουν από τους αστυνομικούς της ομάδας ΔΡΑΣΗ και μπαίνουν σε στενό να κρυφτούν. Πέφτουν χειροβομβίδες κρότου λάμψης και οι αστυνομικοί τους συλλαμβάνουν στην οδό Ανθέων, σε απόσταση 1,5 χιλιόμετρο μακριά από το γήπεδο. Οι χούλιγκαν έχουν προλάβει να πετάξουν επικαλαμίδες, καδρόνια, σίδερα και μαχαίρια ώστε να μη βρεθούν επιβαρυντικά στοιχεία.",True
newsbomb.gr,https://www.newsbomb.gr/ellada/story/1457580/poeet-ksylodarmos-ksenodoxoypallilou-stin-kerkyra-giati-zitise-repo,ΕΛΛΑΔΑ,ΠΟΕΕΤ: Ξυλοδαρμός ξενοδοχοϋπάλληλου στην Κέρκυρα γιατί ζήτησε ρεπό,2023-08-12T05:55:38+03:00,Newsbomb,"Newsbomb Για το περιστατικό έχει κατατεθεί μήνυση και καταγγελία στην οικεία επιθεώρηση εργασίας. Σε νέο περιστατικό βίας εναντίον εργαζομένων στον επισιτισμό – τουρισμό, αναφέρεται η Πανελλήνια Ομοσπονδία Εργαζομένων στον Επισιτισμό Τουρισμό (ΠΟΕΕΤ), αυτή τη φορά στην Κέρκυρα, σύμφωνα με την ertnews.gr Στην ανακοίνωσή της αναφέρει: «Την δόξα της Ρόδου και της Πάργας ζήλεψε ξενοδόχος στην Κέρκυρα καθώς τραμπούκισε ζευγάρι ξενοδοχοϋπαλλήλων και χειροδίκησε στον συνάδελφο γιατί του ζήτησαν ρεπό!!! Οι λεπτομέρειες της καταγγελίας δεν μπορούν να αποτυπωθούν σε ένα δελτίο τύπου. Η ΠΟΕΕΤ επικοινώνησε με τους συναδέλφους και όπως πάντα είναι στο πλευρό τους καθώς θα στηρίξει με κάθε νομικό μέσο την προσπάθεια για δικαίωση αλλά και εξάλειψη τέτοιων φαινομένων! Πληροφορούμε πως έχει κατατεθεί μήνυση και καταγγελία στην οικεία επιθεώρηση εργασίας.  Αρκετά με τέτοιου είδους συμπεριφορές».",False
newsbomb.gr,https://www.newsbomb.gr/ellada/story/1457591/poly-ypsilos-kindynos-pyrkagias-to-savvato-se-pente-perifereies,ΕΛΛΑΔΑ,Πολύ υψηλός κίνδυνος πυρκαγιάς το Σάββατο σε πέντε περιφέρειες,2023-08-12T05:50:39+03:00,Newsbomb,"Newsbomb Η Πολιτική Προστασία έχει ενημερώσει τις αρμόδιες υπηρεσίες  Πολύ υψηλός κίνδυνος πυρκαγιάς (κατηγορία κινδύνου 4) προβλέπεται αύριο Σάββατο 12 Αυγούστου για πέντε περιφέρειες της χώρας, σύμφωνα με το Χάρτη Πρόβλεψης Κινδύνου Πυρκαγιάς που εκδίδει η γενική γραμματεία Πολιτικής Προστασίας του υπουργείου Κλιματικής Κρίσης και Πολιτικής Προστασίας (civilprotection.gov.gr). Συγκεκριμένα, πολύ υψηλός κίνδυνος πυρκαγιάς προβλέπεται αύριο για τις εξής περιοχές: Η γενική γραμματεία Πολιτικής Προστασίας (civilprotection.gov.gr) του υπουργείου Κλιματικής Κρίσης και Πολιτικής Προστασίας έχει ενημερώσει τις αρμόδιες υπηρεσιακά εμπλεκόμενες κρατικές υπηρεσίες, καθώς και τις Περιφέρειες και τους Δήμους των ανωτέρω περιοχών, ώστε να βρίσκονται σε αυξημένη ετοιμότητα πολιτικής προστασίας προκειμένου να αντιμετωπίσουν άμεσα τυχόν επεισόδια πυρκαγιών.  Παράλληλα, η γενική γραμματεία Πολιτικής Προστασίας συνιστά στους πολίτες να είναι ιδιαίτερα προσεκτικοί και να αποφεύγουν ενέργειες στην ύπαιθρο που μπορούν να προκαλέσουν πυρκαγιά από αμέλεια, όπως το κάψιμο ξερών χόρτων και κλαδιών ή υπολειμμάτων καθαρισμού, η χρήση μηχανημάτων που προκαλούν σπινθήρες όπως δισκοπρίονα, συσκευές συγκόλλησης, η χρήση υπαίθριων ψησταριών, το κάπνισμα μελισσών, η ρίψη αναμμένων τσιγάρων, κά. Επίσης, υπενθυμίζεται ότι κατά τη διάρκεια της αντιπυρικής περιόδου απαγορεύεται η καύση των αγρών. Επιπρόσθετα, σε μερική επιφυλακή τίθεται το προσωπικό των Πυροσβεστικών Υπηρεσιών των παραπάνω Περιφερειών προκειμένου να αντιμετωπιστούν οι αυξημένες υπηρεσιακές απαιτήσεις, που έχουν προκύψει λόγω του μεγάλου αριθμού πυρκαγιών καθώς και του πολύ υψηλού κινδύνου πυρκαγιάς (κατηγορία κίνδυνου 4). Ταυτόχρονα, για τις ανωτέρω περιοχές, παραμένει σε εφαρμογή το Σχέδιο δράσεων Πολιτικής Προστασίας για την αντιμετώπιση κινδύνων λόγω δασικών πυρκαγιών, σύμφωνα με το οποίο, μεταξύ άλλων, προβλέπεται, η εφαρμογή του μέτρου της προληπτικής απαγόρευσης της κυκλοφορίας οχημάτων και παραμονής εκδρομέων σε εθνικούς δρυμούς, δάση και «ευπαθείς» περιοχές.",True
newsbomb.gr,https://www.newsbomb.gr/ellada/story/1457585/nayplio-agrios-ksylodarmos-giatron-se-nosokomeio,ΕΛΛΑΔΑ,Ναύπλιο: Άγριος ξυλοδαρμός γιατρών σε νοσοκομείο από ομάδα Ρομά,2023-08-12T05:40:01+03:00,Newsbomb,"Newsbomb Θύμα άγριου ξυλοδαρμού από ομάδα 40-50 ατόμων έπεσαν δύο γιατροί στο νοσοκομείο του Ναυπλίου. Το περιστατικό, σύμφωνα με το argolikeseidhseis.gr, σημειώθηκε το απόγευμα της Πέμπτης , όταν δεκάδες Ρομά επιτέθηκαν σε δυο γιατρούς παθολόγους και τους χτύπησαν άγρια, με αποτέλεσμα ο ένας να υποστεί κάταγμα στα πλευρά.. Οι εργαζόμενοι του Νοσοκομείου Ναυπλίου πραγματοποίησαν διαμαρτυρία την Παρασκευή, δηλώνοντας την συμπαράστασή τους στους γιατρού που ξυλοκοπήθηκαν και τονίζοντας πως κινδυνεύει η σωματική τους ακεραιότητα και θα πρέπει επιτέλους να ληφθούν μέτρα. «Πέθανε ένας ασθενής και εξαγριωμένοι συγγενείς μπήκαν στο νοσοκομείο, 40-50 άτομα, βούτηξαν δύο συναδέλφους παθολόγους, ο ένας εκ των οποίων έχει κάταγμα πλευράς.  Το χειρότερο όλων και πιο εξοργιστικό είναι ότι επειδή είχε ήδη ειδοποιηθεί η αστυνομία, ήταν παρόντες στον ξυλοδαρμό των συναδέλφων δύο αστυνομικοί, οι οποίοι δεν έκαναν απολύτως τίποτα. Ο κόσμος προσπαθούσε να κρυφτεί. Αυτό συμβαίνει επανειλημμένα, συχνότερα αλλά όχι αποκλειστικά με Ρομά. Είναι ζήτημα ότι ερχόμαστε στη δουλειά και φοβόμαστε για τη σωματική μας ακεραιότητα και υπάρχει μόνιμο καθεστώς ατιμωρησίας» καταγγέλλει γιατρός. «Ο ξυλοδαρμός των δύο γιατρών έγινε κατά την παροχή πρώτων βοηθειών στον ασθενή που είχε συγκοπτικό επεισόδιο. Πρέπει να σταματήσει ο βιασμός των ψυχών μας. Καλούμαστε να δουλέψουμε με κατάγματα, με εκδορές, ελπίζουμε να μην έρθει και θάνατος. Μπαίνουν μέσα ανενόχλητοι και η αστυνομία είναι σε ρόλο παρατηρητή» αναφέρει συνάδελφων των γιατρών που ξυλοκοπήθηκαν.",True
newsbomb.gr,https://www.newsbomb.gr/ellada/ekklhsia/story/1457584/eortologio-12-avgoystou-poioi-giortazoun-simera,ΕΚΚΛΗΣΙΑ,Εορτολόγιο 12 Αυγούστου: Ποιοι γιορτάζουν σήμερα,2023-08-12T05:27:12+03:00,Newsbomb,"Newsbomb Σήμερα δεν υπάρχει στο εορτολόγιο κάποιο όνομα. Ωστόσο, τιμάται η μνήμη των μαρτύρων Φωτίου και Ανικήτου. Ο Φώτιος ήταν ανιψιός του Ανίκητου. Κατάγονταν και οι δύο από τη Νικομήδεια. Όταν ο Διοκλητιανός θέλησε να κινήσει διωγμό κατά των χριστιανών, μίλησε μπροστά στη Σύγκλητο με τους πιο υβριστικούς λόγους εναντίον τους. Εκεί ήταν παρών και ο Ανίκητος, που όταν άκουσε αυτά τα λόγια του βασιλιά, όχι μόνο δεν φοβήθηκε, αλλά σηκώθηκε με θάρρος, δήλωσε ότι είναι χριστιανός και είπε στο Διοκλητιανό: «Πλανάσαι, βασιλιά, αν νομίζεις ότι με τα μέτρα κατά των Χριστιανών θα πετύχεις τους ασεβείς σκοπούς σου. Μάθε ότι οι χριστιανοί αποτελούν σήμερα την υγιέστερη μερίδα της ρωμαϊκής αυτοκρατορίας. Και θα ήταν ανόητοι και αναίσθητοι αν πίστευαν στα είδωλα. Γι' αυτό όποια μέτρα και αν πάρεις εναντίον τους, στο τέλος ζημιωμένος θα είσαι εσύ, ενώ αυτοί ένδοξοι μάρτυρες». Ο Διοκλητιανός, προσβεβλημένος από την παρατήρηση του Ανίκητου, διέταξε και τον έριξαν τροφή σε ένα τρομερό λιοντάρι. Αλλά το λιοντάρι σταμάτησε την άγρια ορμή του και ημέρεψε σαν πρόβατο. Τότε έγινε μεγάλος σεισμός και συνετρίβησαν πολλά ειδωλολατρικά αγάλματα. Κατόπιν τον έβαλαν σε τροχό με αναμμένη φωτιά από κάτω. Αλλά ω του θαύματος, ο τροχός σταμάτησε και η φωτιά έσβησε. Τότε έτρεξε και τον αγκάλιασε ο ανεψιός του Φώτιος. Μόλις είδαν αυτό οι ειδωλολάτρες, έδεσαν και τους δύο μέσα στο λεγόμενο λουτρό του Αντωνίου. Και αφού υπερθέρμαναν το νερό, παρέδωσαν και οι δύο ένδοξα το πνεύμα τους.",False
newsbomb.gr,https://www.newsbomb.gr/ellada/story/1457583/epixeirisi-tis-el-as-me-pano-apo-2-000-astynomikoys-gia-prolipsi-kai-katastoli-tis-opadikis-vias,ΕΛΛΑΔΑ,Πηγές υπ. Προστασίας Πολίτη: Επιχείρηση με 2.000 αστυνομικούς κατά της οπαδικής βίας,2023-08-12T05:21:24+03:00,Newsbomb,"Newsbomb Πηγές του Υπουργείου Προστασίας του Πολίτη ενημερώνουν για την αντιμετώπιση της οπαδικής βίας Συνεχίζεται, εντατικά και λεπτομερώς, η διενέργεια της εσωτερικής έρευνας που διατάχθηκε για την πλήρη διακρίβωση των συμβάντων, όσον αφορά στα τραγικά επεισόδια στη Νέα Φιλαδέλφεια, και την απόδοση των δεουσών ευθυνών, σε κάθε επίπεδο και με οποιαδήποτε μορφή. Η διαλεύκανση της υπόθεσης, σε κάθε της έκφανση, είναι απόλυτη προτεραιότητα, αναφέρουν πηγές του Υπουργείου Προστασίας του Πολίτη. Παράλληλα, η ΕΛ.ΑΣ. συνεχίζει το έργο της στο πεδίο αντιμετώπισης της οπαδικής βίας – μέσα σε ένα ομολογουμένως βαρύ και φορτισμένο κλίμα – επικεντρωμένη τόσο στην προληπτική όσο και την κατασταλτική πτυχή του προβλήματος. Με δεδομένη την πληροφόρηση για οξυμένο κίνδυνο πρόκλησης επεισοδίων, σε διάφορα σημεία της Αττικής, και ενόψει των αγώνων ελληνικών ομάδων που διεξήχθησαν στο πλαίσιο ευρωπαϊκών διοργανώσεων, εκπονήθηκε πολυήμερη επιχείρηση της ΕΛ.ΑΣ, στην οποία μετείχαν πάνω από 2.000 αστυνομικοί που έδρασαν πολύτροπα, αποτρέποντας ή αποσοβώντας εν τη γενέσει τους παραβατικά φαινόμενα. Η ΕΛ.ΑΣ. θα συνεχίσει απαρέγκλιτα σε αυτή την κατεύθυνση, παραμένοντας προσηλωμένη στην τήρηση της νομιμότητας και την προστασία της κοινωνίας από κάθε απειλή, τονίζουν οι πηγές του Υπουργείου.",False
newsbomb.gr,https://www.newsbomb.gr/ellada/story/1457582/kalamata-pano-apo-90-kila-kannavis-kai-385-fyta-kannavis-katasxethikan-apo-ti-dioksi-narkotikon,ΕΛΛΑΔΑ,Καλαμάτα: Πάνω από 90 κιλά κάνναβης και 385 φυτά κατασχέθηκαν από τη Δίωξη Ναρκωτικών,2023-08-12T05:15:17+03:00,Newsbomb,"Newsbomb Για την υπόθεση αυτή συνελήφθησαν δύο άτομα. Οι πολύμηνες και εμπεριστατωμένες έρευνες οδήγησαν τους αστυνομικούς του Τμήματος Δίωξης Ναρκωτικών της Υποδιεύθυνσης Ασφαλείας Καλαμάτας, στη σύλληψη -2- ημεδαπών, ηλικίας 52 και 60 ετών, αντίστοιχα, οι οποίοι δραστηριοποιούνταν στην καλλιέργεια φυτών κάνναβης και ακολούθως στη διακίνηση της παραγόμενης ποσότητας σε περιοχές της Αττικής. Η σύλληψη τους πραγματοποιήθηκε το πρωί της Πέμπτης σε περιοχές της Αττικής, στο πλαίσιο ευρείας κλίμακας παράλληλων αστυνομικών επιχειρήσεων, από αστυνομικούς του Τμήματος Δίωξης Ναρκωτικών της Υποδιεύθυνσης Ασφάλειας Καλαμάτας, με τη συνδρομή αστυνομικών των Ομάδων Πρόληψης και Καταστολής του Εγκλήματος (Ο.Π.Κ.Ε.) Μεσσηνίας, καθώς και του αστυνομικού σκύλου ανίχνευσης ναρκωτικών Μεσσηνίας. Όπως αναφέρει το korinthostv.gr εις βάρος των συλληφθέντων σχηματίσθηκε δικογραφία για παράβαση των νομοθεσιών για τα ναρκωτικά και τα όπλα. Ειδικότερα, ύστερα από πολύμηνη και ενδελεχή αστυνομική έρευνα που διεξήγαγε το Τμήμα Δίωξης Ναρκωτικών Καλαμάτας, αξιοποιώντας κατάλληλα και συνδυαστικά στοιχεία, αλλά και αποτελέσματα φυσικών και επιστημονικών μεθόδων, προέκυψε ότι οι ανωτέρω, τουλάχιστον από το μήνα Μάιο τρέχοντος έτους, δραστηριοποιούνταν στην καλλιέργεια φυτών κάνναβης, σε κατάλληλα διαμορφωμένους εσωτερικούς χώρους και σε αγρόκτημα μεγάλης έκτασης, που εκμίσθωναν για τον σκοπό αυτό σε περιοχές της Νοτιοανατολικής Αττικής, κι ακολούθως διακινούσαν τις παραγόμενες ποσότητες σε διάφορες περιοχές της Αττικής.  Οι συλληφθέντες προκειμένου να συγκαλύπτουν την παράνομη δραστηριότητά τους και να αποπροσανατολίζουν τις έρευνες των διωκτικών Αρχών λάμβαναν ιδιαίτερα μέτρα αντιπαρακολούθησης. Συγκεκριμένα χρησιμοποιούσαν τηλεφωνικές συνδέσεις που δεν ήταν δηλωμένες στα πραγματικά τους στοιχεία, αλλά σε στοιχεία έτερων προσώπων ή αλλοδαπών υπηκόων τρίτων χωρών («αχυράνθρωπων» – ghost persons), ενώ κατά τις μεταξύ τους συνομιλίες επικοινωνούσαν με προκαθορισμένο κώδικα συνεννόησης. Επιπρόσθετα, ο χώρος για την καλλιέργεια κι αποθήκευση των ναρκωτικών ήταν μακριά από τις οικίες των δραστών, σε απομονωνόμενη κι εκτός του αστικού ιστού αγροτική περιοχή. Είχαν διαμορφώσει το αγρόκτημα με τέτοιο τρόπο ώστε οι δραστηριότητές τους να μην καθίστανται αντιληπτές απέξω, δηλαδή ήταν περιφραγμένο κι οριοθετημένο με ευμεγέθη μανδρότοιχο και δέντρα. Παράλληλα, για τις ιδανικές συνθήκες καλλιέργειας και απόκρυψης των φυτών είχαν διαμορφώσει θερμοκήπια με δίχτυα σκίασης. Κατά τη διάρκεια της ευρείας κλίμακας επιχείρησης, διενεργήθηκαν χθες (10.8.2023) πρωινές ώρες, παράλληλες έρευνες σε οικίες των συλληφθέντων και αγρόκτημα, όπου: στην οικία του 52χρονου βρέθηκαν και κατασχέθηκαν: σε αγρόκτημα στην Νοτιανατολική Αττική, βρέθηκαν και κατασχέθηκαν: Τέλος, από τη δράση τους εκτιμάται ότι τα προσδοκώμενα κέρδη που θα αποκόμιζαν υπολογίζονται στα -750.000- ευρώ. Οι συλληφθέντες θα οδηγηθούν αρμοδίως, ενώ η αστυνομική έρευνα και το προανακριτικό έργο διενεργούνται από το Τμήμα Δίωξης Ναρκωτικών της Υποδιεύθυνσης Ασφάλειας Καλαμάτας Ασφαλείας.",True
newsbomb.gr,https://www.newsbomb.gr/ellada/story/1457576/thessaloniki-sygkrousi-mixanis-trenou-me-aftokinito-enas-travmatias,ΕΛΛΑΔΑ,Θεσσαλονίκη: Σύγκρουση μηχανής τρένου με αυτοκίνητο – Ένας τραυματίας,2023-08-12T05:11:20+03:00,Newsbomb,"Newsbomb Αποτέλεσμα της σύγκρουσης ήταν να τραυματιστεί ο οδηγός του αυτοκινήτου Ένα άτομο μεταφέρθηκε στο νοσοκομείο τραυματισμένο μετά από σύγκρουση μηχανής τρένου με Ι.Χ. όχημα στη δυτική Θεσσαλονίκη. Περίπου στις 11 το πρωί και κάτω από αδιευκρίνιστες -μέχρι στιγμής- συνθήκες, όπως αναφέρει το thestival.gr το Ι.Χ. όχημα συγκρούστηκε με μηχανή τρένου επί της Μοναστηρίου 220, στην περιοχή της Μενεμένης. Αποτέλεσμα της σύγκρουσης ήταν να τραυματιστεί ο οδηγός του Ι.Χ.",False
newsbomb.gr,https://www.newsbomb.gr/ellada/story/1457575/thessaloniki-epeisodiaki-katadioksi-allodapoy-diakiniti-metanaston,ΕΛΛΑΔΑ,Θεσσαλονίκη: Επεισοδιακή καταδίωξη αλλοδαπού διακινητή μεταναστών,2023-08-12T05:04:58+03:00,Newsbomb,"Newsbomb Επεισοδιακή ήταν η σύλληψη ενός Αλβανού διακινητή μεταναστών χθες το πρωί στη δυτική Θεσσαλονίκη Πλήρωμα περιπολικού της Διεύθυνσης Άμεσης Δράσης Θεσσαλονίκης, στο πλαίσιο περιπολίας εντόπισε σε πάροδο της οδού Λαγκάδα στην περιοχή της Σταυρούπολης, γύρω στις 08:00 το πρωί της Πέμπτης επιβατικό όχημα που μετέφερε παράνομα αλλοδαπούς, όπως αναφέρει το thestival.gr Ο 31χρονος οδηγός του αυτοκινήτου από την Αλβανία, προκειμένου να αποφύγει επικείμενο έλεγχο, ανέπτυξε ταχύτητα και αφού ακινητοποίησε το όχημα, προσπάθησε να διαφύγει, απωθώντας αστυνομικό. Εντοπίστηκε όμως να επιβαίνει σε όχημα που οδηγούσε 36χρονος ομοεθνής του, οπότε συνελήφθησαν και οι δύο άντρες, με τον 31χρονο να εκτοξεύει απειλές εναντίον των αστυνομικών. Σε βάρος τους σχηματίσθηκε δικογραφία, κατά περίπτωση, για παράνομη μεταφορά – προώθηση μεταναστών στο εσωτερικό της Χώρας, απείθεια, βία κατά υπαλλήλων και δικαστικών προσώπων, απειλή και υπόθαλψη εγκληματία.  Επιπρόσθετα, διαπιστώθηκε ότι, καί οι δύο οδηγοί στερούνταν άδειας ικανότητας οδήγησης. Στο πλαίσιο του ελέγχου τέλος, ακινητοποιήθηκαν δύο μεταφερόμενοι αλλοδαποί, καθώς στερούνταν ταξιδιωτικών εγγράφων. Οι συλληφθέντες, με τη δικογραφία που σχηματίστηκε σε βάρος τους από αστυνομικούς του Τμήματος Διαχείρισης Μετανάστευσης Αγίου Αθανασίου, θα οδηγηθούν στον αρμόδιο Εισαγγελέα.",False
newsbomb.gr,https://www.newsbomb.gr/ellada/story/1457566/sok-stin-patra-56xronos-epese-sto-keno-kai-skotothike-prospathisan-na-ton-empodisoun,ΕΛΛΑΔΑ,Σοκ στην Πάτρα: 56χρονος έπεσε στο κενό και σκοτώθηκε – Προσπάθησαν να τον εμποδίσουν,2023-08-12T05:00:36+03:00,Newsbomb,"Newsbomb Οικείο του πρόσωπο προσπάθησε να αποτρέψει την αυτοκτονία Ένας 56χρονος άνδρας στην περιοχή της Άνω Οβρυάς έπεσε από τον δεύτερο όροφο με αποτέλεσμα να βρει τραγικό θάνατο. Σύμφωνα με πληροφορίες του tempo24.news ο άνδρας βρισκόταν στο σπίτι στην Άνω Οβρυά Πάτρας. Οικείο του πρόσωπο αντιλήφθηκε πως ο 56χρονος βρισκόταν στο μπαλκόνι και προσπάθησε να τον αποτρέψει από το να πηδήξει στο κενό. Φεύγοντας για λίγο, προκειμένου να ειδοποιήσει τις Αρχές ο άνδρας τελικά έπεσε με αποτέλεσμα να τραυματιστεί θανάσιμα. Διακομίστηκε στο Νοσοκομείο, αλλά ήταν ήδη αργά. Προανάκριση για την υπόθεση διενεργείται στο Γ’ Αστυνομικό Τμήμα Πατρών.",False
newsbomb.gr,https://www.newsbomb.gr/ellada/story/1457589/eksarthrothike-speira-pou-diepratte-diakekrimenes-klopes-stin-attiki,ΕΛΛΑΔΑ,Εξαρθρώθηκε η «σπείρα με τις κουκούλες» που διέπραττε διακεκριμένες κλοπές στην Αττική,2023-08-12T04:21:38+03:00,Newsbomb,"Newsbomb Κατά τη διάπραξη των κλοπών τα μέλη της οργάνωσης κάλυπταν τα χαρακτηριστικά των προσώπων τους με κουκούλες  Σπείρα που διέπραττε κλοπές και διαρρήξεις από οικίες, καταστήματα και εταιρίες σε διάφορες περιοχές της Αττικής, εξαρθρώθηκε από το τμήμα Δίωξης Εγκλημάτων κατά Ιδιοκτησίας της Ασφαλείας Αττικής. Οι αστυνομικοί συνέλαβαν έναν 29χρονο ημεδαπό, εις βάρος του οποίου εκκρεμούσε ένταλμα σύλληψης για διακεκριμένες περιπτώσεις κλοπών κατ' εξακολούθηση, τετελεσμένες και σε απόπειρα, ενώ έχει ταυτοποιηθεί και αναζητείται ένας 35χρονος ημεδαπός. Ακόμη δύο μέλη της εγκληματικής οργάνωσης, ημεδαποί ηλικίας 30 και 38 ετών, είναι ήδη έγκλειστοι σε κατάστημα κράτησης για παρόμοια αδικήματα. Ο συλληφθείς οδηγήθηκε στον εισαγγελέα. Οι κατηγορούμενοι, τουλάχιστον από τον Ιούνιο του 2022, είχαν συστήσει την σπείρα με σκοπό τη διάπραξη ληστειών. Αφαιρούσαν κυρίως χρήματα, ηλεκτρονικές συσκευές και ρολόγια, τα οποία μεταπωλούσαν, αποκομίζοντας σημαντικά οφέλη. Επέλεγαν να δρουν, είτε σε ώρες κατά τις οποίες δεν λειτουργούσαν τα καταστήματα ή οι εταιρίες, είτε κατά τις ώρες απουσίας των ενοίκων από τις οικίες τους. Μάλιστα, σε όσες οικίες διέθεταν σύστημα συναγερμού, αφαιρούσαν την εξωτερική του σειρήνα, την οποία βύθιζαν σε κουβά με νερό, ώστε να σταματήσει να ηχεί. Τα μέλη της οργάνωσης χρησιμοποιούσαν αυτοκίνητα για τις μετακινήσεις τους και αφού εντόπιζαν το στόχο τους, τα στάθμευαν σε κοντινό σημείο προκειμένου να διευκολύνεται η διαφυγή τους, ενώ ένας τουλάχιστον εκ των μελών είχε ρόλο τσιλιαδόρου και οδηγού. Κατά τη διάπραξη των κλοπών τα μέλη της οργάνωσης κάλυπταν τα χαρακτηριστικά των προσώπων τους με κουκούλες τύπου «full face», ενώ για τη μεταξύ τους επικοινωνία χρησιμοποιούσαν ασυρμάτους.  Από τη μέχρι στιγμή προανακριτική έρευνα έχουν εξιχνιαστεί οκτώ περιπτώσεις κλοπών από καταστήματα, εταιρίες και οικίες σε Ομόνοια, Περιστέρι, Κηφισιά, Πεντέλη, Νέα Ερυθραία και Μεταμόρφωση, ενώ η έρευνα για τη εξακρίβωση του πλήρους εύρους της εγκληματικής τους δραστηριότητας συνεχίζεται.",False
newsbomb.gr,https://www.newsbomb.gr/ellada/story/1457587/10-000-ligoteroi-fetos-ton-ioylio-oi-epivates-pou-eftasan-sto-aerodromio-kalamatas,ΕΛΛΑΔΑ,10.000 λιγότεροι φέτος τον Ιούλιο οι επιβάτες που έφτασαν στο αεροδρόμιο Καλαμάτας,2023-08-12T03:40:08+03:00,Newsbomb,"Newsbomb Σημαντικά αυξημένη στο αεροδρόμιο της Καλαμάτας ήταν η κίνηση με αεροταξί Πάνω από 10.000 λιγότερους επιβάτες από τον αντίστοιχο μήνα πέρυσι υποδέχτηκε φέτος τον Ιούλιο το αεροδρόμιο της Καλαμάτας. Μάλιστα, είναι άξιο απορίας πώς, ενώ ακόμα και τα χρόνια της πανδημίας η πορεία του ήταν μόνο ανοδική, τώρα να εμφανίζει τέτοια πτώση. Συνολικά, οι επιβάτες εσωτερικού και εξωτερικού που έφτασαν στο αεροδρόμιο Καλαμάτας τον Ιούλιο ήταν 28.529, ενώ τον αντίστοιχο μήνα πέρυσι ήταν 38.654, σύμφωνα με το tharrosnews.gr Σύμφωνα με τα αναλυτικά στοιχεία που δημοσιοποίησε χθες ο Κρατικός Αερολιμένας, τον προηγούμενο μήνα είχαμε συνολικά 91 αφίξεις και αναχωρήσεις αεροσκαφών εσωτερικού, με συνολικές αφίξεις 2.329 επιβατών και 2.328 αναχωρήσεις. Αντίστοιχα, πέρυσι τον Ιούλιο είχαμε 1.648 αφίξεις επιβατών εσωτερικού.  Στις πτήσεις εξωτερικού, φέτος τον Ιούλιο, είχαμε 357 κινήσεις αεροσκαφών (εκ των οποίων οι 27 ήταν από ελληνικές εταιρείες). Με τις πτήσεις αυτές αφίχθησαν συνολικά 26.200 επιβάτες (1.109 με ελληνικές εταιρίες και 25.091 με ξένες), αναχώρησαν συνολικά 24.500 και 309 ήταν διερχόμενοι. Πέρυσι τον Ιούλιο είχαμε 4.249 αφίξεις από πτήσεις του εξωτερικού (με ελληνικές εταιρείες) και 30.935 αφίξεις από πτήσεις εξωτερικού (με ξένες εταιρείες). Συνολικά πέρυσι τον ίδιο μήνα είχαμε 37.006 αφίξεις επιβατών. Στα συνολικά στοιχεία, τον προηγούμενο μήνα, σημαντικά αυξημένη ήταν η κίνηση με αεροταξί, καθώς τον Ιούλιο προσγειώθηκαν στην Καλαμάτα 159, από τα οποία αποβιβάσθηκαν 218 επιβάτες και επιβιβάσθηκαν 257. Επίσης, προσγειώθηκαν 7 ιδιωτικά αεροσκάφη εσωτερικού και 5 εξωτερικού, καθώς και 10 ελικόπτερα.",False
newsbomb.gr,https://www.newsbomb.gr/ellada/story/1457569/lamia-troxaio-me-mixanaki-se-epikindyni-diastayrosi-vid,ΕΛΛΑΔΑ,Λαμία: Τροχαίο με μηχανάκι σε επικίνδυνη διασταύρωση (vid),2023-08-12T01:04:48+03:00,Newsbomb,"Newsbomb O οδηγός ενός αυτοκίνητου παραβίασε το STOP με αποτέλεσμα να επέλθει η σύγκρουση Ένας 35χρονος δικυκλιστής τον οποίο παρέλαβαν διασώστες του ΕΚΑΒ τραυματίστηκε σε τροχαίο στη Λαμία Το τροχαίο έγινε λίγο πριν τις 3:00' το μεσημέρι της Παρασκευής στη συμβολή των οδών Ροζάκη Αγγελή και Λεβαδίτου, στο πρώην πρακτορείο Στυλίδας. Σύμφωνα με το ρεπορτάζ ο άτυχος δικυκλιστής ανέβαινε κανονικά την οδό Λεβαδίτου, όταν την ίδια στιγμή ο οδηγός ενός αυτοκίνητου παραβίασε το STOP της Ροζάκη Αγγελή, μα αποτέλεσμα να συγκρουστούν. Mετά τη σύγκρουση ο αναβάτης κατέληξε μαζί με το μηχανάκι πάνω στο πεζοδρόμιο. Ευτυχώς φορούσε κράνος και δεν χτύπησε στο κεφάλι, ωστόσο τραυματίστηκε στην πλάτη και στη μέση του, με αποτέλεσμα να διακομιστεί στα Επείγοντα του Νοσοκομείου Λαμίας με ασθενοφόρο του ΕΚΑΒ. «Είναι πολύ επικίνδυνη διασταύρωση, αφου περνούν το STOP αφηρημένοι χωρίς να σταματήσουν....», λέει ένας περίοικος, ο οποίος τονίζει ότι οι οδηγοί θα πρέπει να προσέχουν τόσο στη συγκεκριμένη διασταύρωση όσο και στην επόμενη της οδού Λεβαδίτου με την Όθωνος, όπου επίσης έχουν γίνει σοβαρά τροχαία. ",True
newsbomb.gr,https://www.newsbomb.gr/ellada/story/1457565/aisio-telos-se-evreia-epixeirisi-erevnas-kai-diasosis-metanaston-anoixta-tis-pylou,ΕΛΛΑΔΑ,Αίσιο τέλος σε ευρεία επιχείρηση έρευνας και διάσωσης μεταναστών ανοιχτά της Πύλου,2023-08-12T00:39:52+03:00,Newsbomb,"Newsbomb Εξήντα αλλοδαποί μετανάστες περισυλλέγησαν από το Λιμενικό ανοικτά της Πύλου Ολοκληρώθηκε η ευρεία επιχείρηση έρευνας και διάσωσης ατόμων 43 ν.μ. νοτιοδυτικά Πύλου, όπως ανακοίνωσε ε το Λιμενικό Σώμα. Η ανακοίνωση: «Ολοκληρώθηκε με ασφάλεια η ευρεία επιχείρηση έρευνας και διάσωσης αλλοδαπών 43 ν.μ. νοτιοδυτικά Πύλου. Συγκεκριμένα, γνωρίζεται ότι απογευματινές ώρες σήμερα, περισυλλέγησαν εξήντα (60) αλλοδαποί (40 άνδρες, 11 γυναίκες και 09 ανήλικα ) επιβαίνοντες του Ι/Φ σκάφους από Παράκτιο Περιπολικό σκάφος Λ.Σ.-ΕΛ.ΑΚΤ. και στη συνέχεια μεταφέρθηκαν και αποβιβάστηκαν με ασφάλεια στον λιμένα Κατάκολου. Οι ανωτέρω αλλοδαποί εξετάσθηκαν από κλιμάκιο του Ερυθρού Σταυρού και δεν χρήζουν περαιτέρω ιατρικής περίθαλψης και πρόκειται να καταλύσουν σε κτηριακές εγκαταστάσεις του οικείου λιμένα. Προανάκριση διενεργείται από τη Λιμενική Αρχή Κατάκολου.  Από την πρώτη στιγμή που έγινε γνωστό το περιστατικό, στο Ενιαίο Κέντρο Συντονισμού Έρευνας και Διάσωσης του Λιμενικού Σώματος – Ελληνικής Ακτοφυλακής (ΕΚΣΕΔ) βρέθηκε ο Υπουργός Ναυτιλίας και Νησιωτικής Πολιτικής Μιλτιάδης Βαρβιτσιώτης, ο οποίος ενημερωνόταν διαρκώς για την εξέλιξη του περιστατικού από τον Αρχηγό και τους επιτελείς του Λιμενικού Σώματος».",False
newsbomb.gr,https://www.newsbomb.gr/ellada/story/1457562/mixalis-katsouris-to-stefani-pou-tsakise-tous-pantes-kali-antamosi-me-ton-alki-mas,ΕΛΛΑΔΑ,Μιχάλης Κατσουρής: Το στεφάνι που «τσάκισε» τους πάντες – «Καλή αντάμωση με τον Άλκη μας»,2023-08-12T00:10:16+03:00,Newsbomb,"Newsbomb Η οικογένεια Καμπανού που θρήνησε και θρηνεί ακόμη τη δολοφονία του 19χρονου Άλκη, απέστειλε στεφάνι στην κηδεία του Μιχάλη Κατσουρή. Δεκάδες στεφάνια παρά την επιθυμία της οικογένειας του Μιχάλη Κατσουρή να δοθούν τα χρήματα για καλό σκοπό. Φίλοι, συνοπαδοί, τοπική αυτοδιοίκηση, ΠΑΕ, όλοι θέλησαν να τιμήσουν τον 29χρονος και με αυτό τον τρόπο στο τελευταίο του αντίο. Απ’ όλα αυτά, όμως, ξεχώριζε ένα λευκό στεφάνι. Λευκά λουλούδια, χωρίς να έχει οπαδικά χρώματα. Αυτά για τα οποία νέα παιδιά έχασαν τη ζωή τους. Ήταν το στεφάνι από μια άλλη οικογένεια που θρήνησε, θρηνεί και θα θρηνεί για πάντα τη δολοφονία του παιδιού της. Η οικογένεια του Άλκη Καμπανού. Οι γονείς του δολοφονημένου 19χρονου οπαδού του Άρη, έστειλαν στεφάνι στην κηδεία του Μιχάλη Κατσουρή και το μήνυμά τους έκανε όλα τα μάτια που το διάβαζαν να μη σταματούν να τρέχουν σαν ποτάμι: «Καλή αντάμωση με τον Άλκη μας. Οικογένεια Καμπανού». ",True
newsbomb.gr,https://www.newsbomb.gr/ellada/story/1457558/fotia-se-troxospito-sti-thessaloniki,ΕΛΛΑΔΑ,Φωτιά σε τροχόσπιτο στη Θεσσαλονίκη,2023-08-11T23:22:21+03:00,Newsbomb,"Newsbomb Στο σημείο έσπευσαν έξι πυροσβέστες με δύο οχήματα που κατέσβησαν άμεσα τη φωτιά χωρίς να κινδυνεύσει κανείς. Ολοσχερώς κάηκε τροχόσπιτο που ήταν σταθμευμένο στην οδό Δημοκρατίας, στη δυτική Θεσσαλονίκη. Στο σημείο έσπευσαν έξι πυροσβέστες με δύο οχήματα που κατέσβησαν άμεσα τη φωτιά χωρίς να κινδυνεύσει κανείς.",False
newsbomb.gr,https://www.newsbomb.gr/ellada/story/1457557/odysseas-stamoylis-den-eixe-sfygmo-o-11xronos-ti-leei-o-giatros-pou-vrike-nekro-to-paidi,ΕΛΛΑΔΑ,Οδυσσέας Σταμούλης: «Δεν είχε σφυγμό ο 11χρονος» - Τι λέει ο γιατρός που βρήκε νεκρό το παιδί,2023-08-11T23:06:09+03:00,Newsbomb,"Newsbomb Τις τραγικές στιγμές περιγράφει ένας από τους πρώτους γιατρούς που παρέλαβαν το άψυχο σώμα του παιδιού του Οδυσσέα Σταμούλη Συγκλονισμένοι είναι οι συγγενείς και οι φίλοι της οικογένειας του Οδυσσέα Σταμούλη και της πρώην συζύγου του για τον θάνατο του 11χρονου Χρήστου, που πνίγηκε στη θαλάσσια περιοχή Πλάκα στους Φούρνους Ικαρίας.  Ο 11χρονος πήγε στην παραλία το μεσημέρι αλλά δεν γύρισε ποτέ στο σπίτι του. Μόλις η μητέρα του παιδιού αντιλήφθηκε ότι το παιδί της λείπει για αρκετές ώρες, ειδοποίησε τους πάντες και ζήτησε βοήθεια, δείχνοντας φωτογραφίες του στους περαστικούς. Μία αγωνιώδης αναζήτηση ξεκίνησε από όλους τους κατοίκους και τις Αρχές του νησιού, η οποία δυστυχώς είχε τραγική κατάληξη. Το παιδί βρέθηκε δίπλα σε μία σημαδούρα αφήνοντας ανοιχτά όλα τα σενάρια για τον τρόπο με τον οποίο έχασε τη ζωή του. Τις τραγικές στιγμές περιγράφει ένας από τους πρώτους γιατρούς που παρέλαβαν το άψυχο σώμα του παιδιού, σύμφωνα με την ΕΡΤ. «Εκλήθην στο σημείο και κατά την άφιήη μου διαπίστωσα τον θάνατο του παιδιού, το οποίο ήταν άσφυγμο και μεταφέρθηκε στο ιατρείο μου για τη διαπίστωση του θανάτου και για να ακολουθήσουν όλες οι διαδικασίες». Ο 11χρονος γιος του Οδυσσέα Σταμούλη περνούσε τα καλοκαίρια του στους Φούρνους Ικαρίας. ",False
newsbomb.gr,https://www.newsbomb.gr/ellada/story/1457545/megali-epixeirisi-gia-travmatismeni-gynaika-se-faraggi,ΕΛΛΑΔΑ,Μεγάλη επιχείρηση για τραυματισμένη γυναίκα σε φαράγγι,2023-08-11T22:53:00+03:00,Newsbomb,"Newsbomb Μεγάλη επιχείρηση για τη διάσωση μιας τραυματισμένης γυναίκας στήθηκε το απόγευμα της Πέμπτης, στην Κρήτη. Διαβάστε περισσότερα στο daynight.gr",False
newsbomb.gr,https://www.newsbomb.gr/ellada/dikaiosynh/story/1457553/mixalis-katsouris-30-oi-profylakiseis-gia-ta-aimatira-epeisodia-sti-nea-filadelfeia,ΔΙΚΑΙΟΣΥΝΗ,Μιχάλης Κατσουρής: 30 οι προφυλακίσεις για τα αιματηρά επεισόδια στη Νέα Φιλαδέλφεια,2023-08-11T22:33:56+03:00,Newsbomb,"Newsbomb Οι απολογίες για τη δολοφονία του Μιχάλη Κατσουρή συνεχίζονται το Σάββατο, 12 Αυγούστου, με ακόμα 30 κατηγορούμενους να παίρνουν το «κατώφλι» των ανακριτών Στη φυλακή οδηγήθηκαν 28 Κροάτες κατηγορούμενοι, καθώς και ένας 22χρονος Αλβανός και ένας 27χρονος Έλληνας επιχειρηματίας. Όλοι οι κατηγορούμενοι αρνήθηκαν κάθε σχέση με τη δολοφονία του 28χρονου, Μιχάλη Κατσουρή. Οι Κροάτες κατηγορούμενοι ισχυρίστηκαν πως δεν είχαν στην κατοχή τους μαχαίρια και πως δεν πήγαν έξω από το γήπεδο στη Νέα Φιλαδέλφεια με πρόθεση να επιτεθούν στους οπαδούς της ΑΕΚ αλλά για να παρακολουθήσουν την προπόνηση της ομάδας τους. Ο 22χρονος κατηγορούμενος αλβανικής καταγωγής υποστήριξε πως εργάζεται ως ηλεκτρολόγος και πως τη Δευτέρα βρισκόταν στην περιοχή της Νέας Φιλαδέλφειας για δουλειά ενώ ο 27χρονος Έλληνας επιχειρηματίας είπε πως βρισκόταν στην περιοχή καθώς είχε ραντεβού με πρόσωπο από το οποίο θα αγόραζε μοτοσυκλέτα και πως πήγε στο σημείο όταν άκουσε την φασαρία από περιέργεια. Οι απολογίες συνεχίζονται το Σάββατο, 12 Αυγούστου, με ακόμα 30 κατηγορούμενους να παίρνουν το «κατώφλι» των ανακριτών.",False
newsbomb.gr,https://www.newsbomb.gr/ellada/story/1457543/xania-epistoles-symparastasis-ston-gynaikologo-pou-empleketai-sto-kykloma-paranomon-yiothesion,ΕΛΛΑΔΑ,Χανιά: Επιστολές συμπαράστασης στον γυναικολόγο που εμπλέκεται στο κύκλωμα παράνομων υιοθεσιών,2023-08-11T22:30:00+03:00,Newsbomb,"Newsbomb Παρά τις σοβαρές καταγγελίες για τους γιατρούς που εμπλέκονται στο κύκλωμα παράνομων υιοθεσιών, πελάτες του ετοιμάζουν επιστολές συμπαράστασης προς το πρόσωπό του Στον κλοιό του σκανδάλου που έχει συγκλονίσει όλη την Ελλάδα, ο γνωστός Χανιώτης γυναικολόγος βρίσκεται αντιμέτωπος με πολύ σοβαρές κατηγορίες για εμπορία ανθρώπων και παράνομες υιοθεσίες βρεφών. Ωστόσο υπάρχει και η αντίθετη πλευρά και μια ομάδα γυναικών αποφάσισε να στηρίξει τον γιατρό, συνθέτοντας ένα κύμα συμπαράστασης στο πρόσωπό του παρά τη σωρεία καταγγελιών. Έτσι, κάποιες ασθενείς που τον εμπιστεύτηκαν συγκεντρώνονται για να αποτυπώσουν τις θετικές εμπειρίες τους σε επιστολές. Το Cretapost σε επικοινωνία που είχε μαζί τους αναφέρθηκε πως σχηματίζεται μία πρωτοβουλία που ξεπερνά το κλασικό επίπεδο της επικοινωνίας, οι γυναίκες αυτές έχουν συλλέξει επιστολές συμπαράστασης και τις έχουν παραδώσει στον δικηγόρο του γυναικολόγου. Οι επιστολές αυτές μιλούν για την ιατρική φροντίδα που έλαβαν στην κλινική του αναδεικνύοντας τη συνεργασία που είχαν. Eπίσης, υπάρχουν πρώην ασθενείς του που προσκαλούν μέσω Social και άλλες γυναίκες να συμμετάσχουν στον αγώνα συμπαράστασης με επιστολές ή με τη φυσική τους παρουσία έξω από τα δικαστήρια, όταν οδηγηθεί με τους άλλους επτά στον ανακριτή. Οι γυναίκες αυτές προσπαθούν να διασαφηνίσουν τη δική τους αλήθεια πίσω από τις κατηγορίες. Καθώς η υπόθεση συνεχίζεται με πολλές προεκτάσεις και ακόμα περισσότερες παραμέτρους, αυτές οι γυναίκες παραμένουν αποφασισμένες να διαδραματίσουν τον ρόλο τους στην υπόθεση που ταλανίζει αυτή τη στιγμή πολλές άλλες γυναίκες σε όλη την Ελλάδα.  Δείτε τα μηνύματα συμπαράστασης στο γυναικολόγο που έχει συλληφθεί:",False
newsbomb.gr,https://www.newsbomb.gr/ellada/story/1457542/lizeta-nikolaou-to-antio-tou-laki-lazopoulou-stin-spoudaia-ermineytria,ΕΛΛΑΔΑ,Λιζέτα Νικολάου: Το αντίο του Λάκη Λαζόπουλου στην σπουδαία ερμηνεύτρια,2023-08-11T22:12:02+03:00,Newsbomb,"Newsbomb Λιζέτα Νικολάου: Η σπουδαία Ελληνίδα τραγουδίστρια έφυγε από τη ζωή σε ηλικία 71 ετών, μετά από σοβαρό ατύχημα που είχε.  Το δικό του αποχαιρετιστήριο μήνυμα στη Λιζέτα Νικολάου έγραψε ο Λάκης Λαζόπουλος με μία ανάρτηση στο Instagram. Η σπουδαία Ελληνίδα τραγουδίστρια έφυγε από τη ζωή σε ηλικία 71 ετών, μετά από σοβαρό ατύχημα που είχε. Ο ηθοποιός θέλησε να αποχαιρετήσει την ερμηνεύτρια με μία αναφορά στη γνωριμία τους. «Λιζέτα, γεια σου. Σε γνώρισα μέσα από τη Χαρούλα, τη φίλη σου, και σε ήξερα απ’ τα τραγούδια σου. Ωραίες αναμνήσεις που τις παίρνεις έτσι βιαστικά και φεύγεις! Τι να πω;» «Ήσουν πάντα ένα πολύ καλό κορίτσι, ένας πολύ καλός άνθρωπος. Τεμέτερον», πρόσθεσε. ",True
newsbomb.gr,https://www.newsbomb.gr/ellada/story/1457544/stayros-nikolaidis-sygklonismenos-gia-ton-thanato-tou-giou-tou-odyssea-stamoyli,ΕΛΛΑΔΑ,Σταύρος Νικολαΐδης: Συγκλονισμένος για τον θάνατο του γιου του Οδυσσέα Σταμούλη,2023-08-11T22:02:40+03:00,Newsbomb,"Newsbomb Ο Σταύρος Νικολαΐδης έστειλε το δικό του μήνυμα για τον θάνατο του 11χρονου γιου του Οδυσσέα Σταμούλη Ο 11χρονος γιος του Οδυσσέα Σταμούλη πνίγηκε σε παραλία στους Φούρνους Ικαρίας, με τους συνάδελφους και τους φίλους του ηθοποιού να μην μπορούν να πιστέψουν την τραγωδία.  Ο Σταύρος Νικολαΐδης έστειλε το δικό του μήνυμα για τον θάνατο του 11χρονου γιου του Οδυσσέα Σταμούλη.  «Από χθες το βράδυ είμαι σοκαρισμένος… συγκλονισμένος… Δεν ξέρω τι να πω… Τι να γράψω… πριν ελάχιστες μέρες είδα τον Οδυσσέα σε παράσταση, αγκαλιαστήκαμε, φιληθήκαμε, κάναμε πλάκα, του είπα πόσο καλός ήταν… Χριστέ μου όλα φαίνονται τόσο μακριά… αλλά τελικά είναι τόσο κοντά… ούτε να το σκέφτομαι δεν μπορώ… δεν μπορώ… δεν…», ανέφερε ο Σταύρος Νικολαΐδης στον προσωπικό του λογαριασμό στο Instagram.",False
newsbomb.gr,https://www.newsbomb.gr/ellada/story/1457539/mixalis-katsouris-kinita-kai-fotografies-tha-kapsoun-tous-dolofonous-oi-pente-vasikoi-ypoptoi,ΕΛΛΑΔΑ,Μιχάλης Κατσουρής: Κινητά και φωτογραφίες θα «κάψουν» τους δολοφόνους - Οι πέντε βασικοί ύποπτοι,2023-08-11T22:01:00+03:00,Newsbomb,"Newsbomb Πέντε άτομα στο μικροσκόπιο της ΕΛΑΣ για τη δολοφονία του Μιχάλη Κατσουρή - Τι υποστήριξαν οι κατηγορούμενοι στις απολογίες τους Σε πέντε πρόσωπα από τα συνολικά 105 που συνέληφθησαν στα αιματηρά επεισόδια της Νέας Φιλαδέλφειας, έχουν επικεντρωθεί οι Αρχές για τον εντοπισμό του δολοφόνου του Μιχάλη Κατσουρή. Οι Αρχές αναζητούν σε κινητά και φωτογραφίες-ντοκουμέντα, τα στοιχεία που αναμένεται να υποδείξουν ποιος από τους κατηγορούμενους μαχαίρωσε θανάσιμα τον άτυχο 29χρονο στο δεξί του χέρι, με αποτέλεσμα να καταλήξει από ακατέσχετη αιμορραγία. Πιο συγκεκριμένα, οι τελευταίες ώρες του 29χρονου αποτυπώνονται σε οπτικό υλικό, το οποίο βρίσκεται στα χέρια της ΕΛ.ΑΣ και εξετάζεται. Πρόκειται για ένα σοκαριστικό στιγμιότυπο που έχει τραβηχτεί από κάμερα ασφαλείας περιπτέρου, μπροστά από το οποίο άφησε την τελευταία του πνοή ο Μιχάλης Κατσουρής. Στη φωτογραφία, που έχει τραβηχτεί στις 23.08, φαίνεται ο νεαρός να κινείται μετά βίας, όντας τραυματισμένος, και κρατώντας το κράνος του στα χέρια.  Ένα άτομο που βρίσκεται μαζί του προσπαθεί να τον κρατήσει όρθιο, όμως ο Μιχάλης χωρίς να αντέχει πλέον, καταρρέει και δεν μπορεί να ισορροπήσει καθώς έχει χάσει πολύ αίμα. Σε φωτογραφία έχει καταγραφεί και η επιδρομή των Κροατών χούλιγκαν, έξω από την «OPAP Arena». Μέσα από συγκεκριμένο οπτικό υλικό, σε συνδυασμό με τα στίγματα των κινητών τηλεφώνων των συλληφθέντων και γενετικό υλικό που έχει συγκεντρωθεί, οι Αρχές ελπίζουν να οδηγηθούν στο πρόσωπο που μαχαίρωσε τον αδικοχαμένο Μιχάλη. Αύριο Σάββατο θα ξεκινήσει η λήψη DNA από τους 105 συλληφθέντες, καθώς σύμφωνα με τον νόμο είχαν 48 ώρες προθεσμία από τη στιγμή της έκδοσης της διάταξης για τη λήψη του, προκειμένου να ζητήσουν εφόσον επιθυμούν να παρίσταται στη διαδικασία τεχνικός σύμβουλος. Στη συνέχεια θα γίνει αντιπαραβολή του DNA των κατηγορούμενων με το DNA του Μιχάλη και τα ευρήματα από τη σορό του, καθώς και γενετικό υλικό από την περιοχή και κηλίδες αίματος στα όπλα. Πέντε από τους συλληφθέντες θεωρούνται από τις Αρχές βασικοί ύποπτοι για τη φονική μαχαιριά στον 29χρονο οπαδό της ΑΕΚ. Πρόκειται για έναν 27χρονο Έλληνα με «βαρύ» ποινικό παρελθόν καθώς το διάστημα 2018 - 2021 είχε συλληφθεί 4 φορές και είχε κατηγορηθεί για εγκληματική οργάνωση για κατοχή οπλισμού ληστείες και κλοπές. Πρόσφατα αποφυλακίστηκε υπό όρους. Ακόμα ένα Έλληνας 26 ετών, περιλαμβάνεται στη λίστα με τους βασικούς υπόπτους ενώ εις βάρος του είχε σχηματιστεί δικογραφία για οπαδική βία, τον Φεβρουάριο του 2022. Ο τρίτος ύποπτος Έλληνας επίσης, αναζητείται, ενώ έχει ταυτοποιηθεί από αναρτήσεις στα μέσα κοινωνικής δικτύωσης, όπου δήλωνε την παρουσία αλλά και την συμμετοχή του στη συμπλοκή. Στους βασικούς υπόπτους όπως αναφέρει ο ΣΚΑΪ, βρίσκεται και ο 22χρονος Αλβανός που δηλώνει ηλεκτρολόγος και συνελήφθη με αναδιπλούμενο σουγιά. Πέμπτος ύποπτος θεωρείται ένας 23χρονος Κροάτης που συνελήφθη και εκείνος με αναδιπλούμενο σουγιά. Πάντως στις πρώτες απολογίες τους οι κατηγορούμενοι δήλωσαν άγνοια για το ποιος δολοφόνησε τον Μιχάλη ενώ ο 27χρονος Έλληνας και ο 22χρονος Αλβανός κρίθηκαν προφυλακιστέοι μαζί με Κροάτες χούλιγκαν που είχαν συλληφθεί Όπως έγινε γνωστό όσοι απολογήθηκαν για τα επεισόδια στη Νέα Φιλαδέλφεια αρνούνται τις κατηγόριες ενώ ισχυρίζονται πως δεν έχουν καμία ανάμειξη στη δολοφονία του άτυχου Μιχάλη. «Είχαμε μεταβεί στο γήπεδο OPAP ARENA Αγία Σοφία, προκειμένου να παρακολουθήσουμε την προπόνηση της ομάδας μας, Ντιναμό Ζάγκρεμπ, την προηγούμενη ημέρα του αγώνα με την ΑΕΚ, για τον οποίο αγώνα δεν είχαμε εξασφαλίσει εισιτήρια, κατόπιν της απαγόρευσης της UEFA και απροσδόκητα βρεθήκαμε αναμεμειγμένοι σε εκτεταμένα, βίαια επεισόδια και έκτροπα που ελάμβαναν χώρα τουλάχιστον για μισή ώρα, χωρίς την έγκαιρη επέμβαση της αστυνομικής αρχής», φέρεται να αναφέρει ο ένας εκ των κατηγορουμένων στο απολογητικό του υπόμνημα. Μάλιστα, φέρεται να επιχειρεί να αιτιολογήσει το τρέξιμο που ακολούθησε των επεισοδίων υποστηρίζοντας ότι το έβαλαν στα πόδια, γιατί φοβήθηκαν ότι θα συλληφθούν. «Οι αστυνομικές δυνάμεις μας ακολούθησαν και φοβισμένοι από την ένταση και τα καπνογόνα που έριχναν Έλληνες φίλαθλοι, τελικά μας ακινητοποίησαν και στη συνέχεια μας συνέλαβαν», φέρεται να λέει και καταλήγει: «Δεν είμαι σε θέση να γνωρίζω λόγω της απόστασης ποιος πραγματικά έπληξε με αιχμηρό αντικείμενο, μαχαίρι τον άτυχο Μιχάλη Κατσουρή, αποτρόπαια πράξη, για την οποία λυπηθήκαμε βαθύτατα». Το επιχείρημα ότι βρισκόταν για δουλειά στη Νέα Φιλαδέλφεια το βράδυ της Δευτέρας, προέβαλλε στο υπόμνημά του ένας 22χρονος κατηγορούμενος με καταγωγή από την Αλβανία, στην κατοχή του οποίου εντόπισαν οι Αρχές έναν αναδιπλούμενο σουγιά. «Είμαι ηλεκτρολόγος. Στις 7/8/2023, ήμουν στην περιοχή της Νέας Φιλαδέλφειας για δουλειά. Τελείωσα αργά τη δουλειά. Είχα δώσει ραντεβού με την κοπέλα μου στο σταθμό ΗΣΑΠ ""ΠΕΡΙΣΣΟΣ"" για να συνεχίσουμε με τρένο με κατεύθυνση τον Πειραιά, με σκοπό να φτάσουμε στο Γαλάτσι. Η κοπέλα μου ήρθε για μια εβδομάδα από Άνδρο». Ο συγκεκριμένος κατηγορούμενος, που φέρεται να βρίσκεται στο βασικό κλοιό των υπόπτων για τη δολοφονία του 29χρονου Μιχάλη, ισχυρίζεται ότι πήγε στο χώρο των επεισοδίων, έπειτα από τις φωνές και τις φωτοβολίδες, που είδε εκείνο το βράδυ. «Όσο περίμενα έξω από το σταθμό, άκουσα φωνές, εκρήξεις και φωτοβολίδες και πήγα να δω τι γίνεται. Δεν συμμετείχα στα επεισόδια. Ο αναδιπλούμενος σουγιάς που βρέθηκε επάνω μου, είναι για τη δουλειά μου. Το χρησιμοποιώ στη δουλειά μου. Δεν είμαι οργανωμένος οπαδός του ΠΑΟ, είμαι απλός φίλαθλος. Πηγαίνω στο γήπεδο, με τον πατέρα μου και τον αδερφό μου, όποτε βρίσκω φθηνά εισιτήρια. Ζήτω να γίνει άρση απορρήτου των επικοινωνιών μου, να ελεγχθεί το κινητό μου και να μου πάρουν δείγμα dna, προκειμένου να διαπιστωθεί ότι δεν έχω καμία σχέση με τα όσα με κατηγορούν». Περαστικός από το σημείο της συμπλοκής δήλωσε και ένας 27χρονος Έλληνας, στο κατάστημα του οποίου στους Αμπελοκήπους έγινε χθες καταδρομική επίθεση από οπαδούς της ΑΕΚ. «Σας δηλώνω κατηγορηματικά ότι ουδεμία σχέση έχω με όσα συνέβησαν στην περιοχή της Νέας Φιλαδέλφειας μεταξύ των εγκληματιών Κροατών, οι οποίοι ήρθαν στην Ελλάδα, για να σκοτώσουν και να καταστρέψουν περιουσίες, και των κακοποιών οργανωμένων οπαδών της ΑΕΚ, οι οποίοι είχαν φονικό ραντεβού με τους εγκληματίες Κροάτες και ήταν ομοίως ένοπλοι με μαχαίρια, σιδηρολοστούς, ξύλινα ρόπαλα και άλλα επικίνδυνα όπλα, όπως προκύπτει από τα βίντεο, τα οποία κατέσχεσε και εισήγαγε στη δικογραφία η ΕΛΑΣ», φέρεται να σημειώνει στο απολογητικό του υπόμνημα. Μάλιστα, υποστηρίζει ότι «την επίμαχη μέρα κατά τις απογευματινές ώρες επισκέφτηκα το κατάστημα στην περιοχή της Νέας Ιωνίας Αττικής μαζί με την αρραβωνιαστικιά μου και τον ενδυνάμει συναίτερο στο νέο επαγγελματικό μας εγχείρημα, με σκοπό να εποπτεύσουν τις εγκαταστάσεις της εν λόγω επιχειρήσης και στη συνέχεια συναντήθηκα με ένα γνωστό μου στην οικία του στην περιοχή της νέας Ιωνίας, για τον έλεγχο της κατάστασης της μοτοσικλέτας που διέθετε προς πώληση και είχα εκδηλώσει από πλευράς μου ενδιαφέρον αγοράς». Απαντώντας στο γιατί βρέθηκε στο χώρο των επεισοδίων ο 27χρονος υποστηρίζει ότι δεν γνώριζε τους συγκεντρωμένους Κροάτες και εμφανίστηκε μόλις άκουσε και είδε τις φωτοβολίδες. «Ενώσω συζητούσαμε, περί ώρα 11 παρά το βράδυ ακούσαμε δυνατούς κράτους λάμψης, κροτίδες, φωτοβολίδες και εκρηκτικές ύλες από την περιοχή το γήπεδο της αεκ, οπότε εκ περιεργείας έσπευσα στο σημείο επί της οδού Αλεξάνδρου Παπαναστασίου και δη στο σημείο προέλευσης του εκκωφαντικό θόρυβο, το οποίο απέχει μόλις 5 λεπτά με τα πόδια, προκειμένου να διαπιστώσω τι συνέβη. Όταν έφτασα στο σημείο είδα και άκουσα να εκρήγνυται κροτίδες και να ακούγονται κραυγές και βρισιές των εμπλεκομένων, οπότε αποχώρησα φοβούμενος για την σωματική μου ακεραιότητα, και κατευθύνθηκα στο σταθμό του Περισσού κινούμενος επί της οδού Παπαναστασίου και εκείνη τη στιγμή συνέπεσε να μετακινούνται προς τα εκεί τα άγνωστα πρόσωπα, των οποίων δε γνώριζα ούτε καν την εθνικότητα». Όπως αναφέρει, τον εντόπισαν να περπατάει και όχι να τρέχει και πάνω του δεν εντοπίστηκε τίποτα. «Βρέθηκα στην ευρύτερη περιοχή να περπατώ και όχι να τρέχω, χωρίς να φοράω κουκούλα, κράνος, γάντια και κυρίως δεν ευρέθη στην κατοχή μου κανένα μαχαίρι και κανένας σουγιάς από αυτούς που κατασχέθηκαν, κανένα ξύλο, κανένας σιδηρολοστός και κανένα αιχμηρό αντικείμενο. Το μόνο μεμπτό είναι ότι βρέθηκα στο λάθος μέρος τη λάθος στιγμή!», υποστηρίζει ο κατηγορούμενος που δηλώνει αθώος και μόνο οργανωμένος οπαδός του Παναθηναϊκου. «Η όλη εμπλοκή μου στην εν λόγω υπόθεση και η μετέπειτα σύλληψη μου στηρίζεται, όπως προκύπτει από το διαβιβαστικό της αστυνομίας, στο ότι είμαι οργανωμένος οπαδός του Παναθηναϊκού και στην αυθαίρετη και ψεύδη μαρτυρική κατάθεση ενός νεαρού αστυνομικού της ομάδας Δρασης της ΕΛ. ΑΣ., Χ.Φ, ο όποιος με είδε να περπατάω σε μια οδό κοντά στο σημείο, όπου έγιναν τα επεισόδια στην Φιλαδέλφεια. Απόλυτο επιχείρημα της αθωότητας μου αποτελεί το ότι αν πράγματι συμμετείχα στα επεισόδια, με τα οποία αποδεικνύεται εκ των ως άνω ότι ουδεμία σχέση έχω, δεν θα εκινούμην προς την οδό Παπαναστασιου, αλλά προς την οδό Μαγνησίας, δηλαδή στην εντελώς αντίθετη κατεύθυνση, όπου εκ του ασφαλούς θα μπορούσα να κρυφτώ με ασφάλεια χωρίς να με ενοχλήσει κανείς. Ομοίως απόλυτη απόδειξη της αθωότητας μου αποτελεί ο ιδιαίτερος σωματότυπος μου, αφού είμαι ιδιαίτερα χαρακτηριστικά ψηλός και θα ήταν εύκολο να διακριθεί αυτός ο σωματότυπός μου είτε από τους αστυνομικούς που διενήργησαν την μελέτη των εισαχθέντων βίντεο, είτε από αυτόπτες μάρτυρες, είτε παθόντες είτε θαμώνες της περιοχής, που θα περιέγραφα τόσο το σωματότυπό μου όσο και τα χαρακτηριστικά του προσώπου μου». Την ίδια ώρα συγκλονιστικές στιγμές εκτυλίχθηκαν σήμερα στον ιερό ναό του Αγίου Κωνσταντίνου στην Ελευσίνα όπου τελέστηκε η κηδεία του άτυχου Μιχάλη Κατσουρή. Το τελευταίο αντίο στον 29χρονο είπαν το απόγευμα της Παρασκευής, φίλοι, συγγενείς καθώς και πλήθος φίλων της ΑΕΚ αλλά και μέλη της «κιτρινόμαυρης» ΠΑΕ. Ιδιαίτερη συγκίνηση επικράτησε όταν το φέρετρο με τη σορό του Μιχάλη Κατσουρή, αποχώρησε από τον ιερό ναό του Αγίου Κωνσταντίνου υπό πλήθος χειροκροτημάτων. Τραγικές φιγούρες οι γονείς του άτυχου Μιχάλη με την μητέρα του να φωνάζει «Αφήστε να φτάσω στο παιδί μου... αγόρι μου, ΑΕΚτζή μου. Χειροκροτήστε το παιδί μου» ακολουθώντας το φέρετρο του γιου της, το οποίο έφτασε λίγο αργότερα στο κοιμητήριο της Ελευσίνας όπου ετάφη ο αδικοχαμένος 29χρονος. Την ίδια ώρα συγκλονίζει και το μήνυμα που έστειλε η μητέρα του εντός του ιερού ναού. «Η απώλεια πονάει αλλά είμαστε ήσυχοι, γιατί βρίσκεσαι ήδη δίπλα στους αγγέλους», ακούγεται να λέει. «Πού σε πηγαίνουν παιδάκι μου;», είπε σε άλλο σημείο Όσοι βρέθηκαν στην εκκλησία αποχαιρέτισαν τον Μιχάλη Κατσουρή με κίτρινα τριαντάφυλλα ενώ η νεκροφόρα που μετέφερε τη σορό του ήταν στολισμένη με κιτρινόμαυρες κορδέλες, κίτρινα λουλούδια και ένα κασκόλ της «Original».",True
newsbomb.gr,https://www.newsbomb.gr/ellada/story/1457535/endooikogeneiaki-via-6-000-kataggelies-to-proto-eksamino-tou-2023-stin-astynomia,ΕΛΛΑΔΑ,Ενδοοικογενειακή βία: 6.000 καταγγελίες το πρώτο εξάμηνο του 2023 στην Αστυνομία,2023-08-11T21:49:09+03:00,Newsbomb,"Newsbomb «Το πρώτο εξάμηνο του 2023 τα περιστατικά ενδοοικογενειακής βίας που έχουν καταγγελθεί αγγίζουν τις 6.000» ενημέρωσε. Σημαντικό εργαλείο στα χέρια των γυναικών θα είναι και το «Panic button» «Καμία γυναίκα δεν πρέπει να υπομένει στα χέρια του κακοποιητή της, ούτε να φοβάται να καταγγείλει την ενδοοικογενειακή βία» είναι το μήνυμα που δίνει μιλώντας στην ΕΡΤ η εκπρόσωπος Τύπου της ΕΛ.ΑΣ. Κωνσταντίνα Δημογλίδου μετά το μπαράζ περιστατικών ενδοοικογενειακής βίας το τελευταίο διάστημα. «Με 18 γραφεία αντιμετώπισης της ενδοοικογενειακής βίας σε όλη τη χώρα η ΕΛ.ΑΣ βρίσκεται στο πλευρό των γυναικών που κακοποιούνται και δυστυχώς πολλές φορές διστάζουν να καταγγείλουν τον κακοποιητή τους» τόνισε. «Οι γυναίκες που κακοποιούνται δεν έχουν συνειδητοποιήσει ότι αυτός που θα κόψει το νήμα της ζωής τους είναι αυτός που έχει το κλειδί του σπιτιού τους» προειδοποίησε η Σοφία Βαγενά, αστυνομικός ΕΛ.ΑΣ, πρόεδρος Δικαιωμάτων και Ισότητας αστυνομικού προσωπικού ΠΟΑΣΥ Όπως ανέφερε η εκπρόσωπος της ΕΛ.ΑΣ., όταν μια γυναίκα καταγγέλλει την ενδοοικογενειακή βία που υφίσταται «Ενημερώνεται για το πολύ οργανωμένο δίκτυο δομών στήριξης κακοποιημένων γυναικών που υπάγεται στο νέο υπουργείο Κοινωνικής Συνοχής και Οικογένειας, ειδικότερα στη Γενική Γραμματεία Ισότητας και Ανθρωπίνων Δικαιωμάτων, όπου παρέχεται στέγαση και ψυχοκοινωνική υποστήριξη». «Το πρώτο εξάμηνο του 2023 τα περιστατικά ενδοοικογενειακής βίας που έχουν καταγγελθεί αγγίζουν τις 6.000» ενημέρωσε. Σημαντικό εργαλείο στα χέρια των γυναικών θα είναι και το «Panic button»: Η έξυπνη εφαρμογή στα κινητά που σώζει ζωές γυναικών. Στην εκπομπή μίλησε και η Σοφία Βαγενά, αστυνομικός ΕΛ.ΑΣ, πρόεδρος Δικαιωμάτων και Ισότητας αστυνομικού προσωπικού ΠΟΑΣΥ. Όπως επισήμανε πέραν των 6.000 καταγγελιών που έγιναν σε ένα εξάμηνο για ενδοοικογενειακή βία «υπάρχει ένας σκοτεινός αριθμός κακοποίησης γυναικών που δεν φτάνει ποτέ στις αρχές» Όπως τόνισε «πρέπει να καταλάβει η γυναίκα τον κίνδυνο που ενέχει όταν παραμένει στο σπίτι με τον κακοποιητή της. Ο κύκλος της κακοποίησης συνεχώς και θα διευρύνεται». «Από τα πρώτα σημάδια πως θυματοποιείται και γίνεται αποδέκτης λεκτικής, σεξουαλικής και σωματικής κακοποίησης θα πρέπει η γυναίκα να φεύγει και να προχωρά σε καταγγελία» συμπλήρωσε.  Τα 18 γραφεία της Ελληνικής Αστυνομίας εκτίμησε πως με τις διαστάσεις που έχει πάρει το φαινόμενο της ενδοοικογενειακής βίας δεν επαρκούν γι΄αυτό και θα ζητήσουν ως Ομοσπονδία συνάντηση με τον αρχηγό της ΕΛ.ΑΣ. «Οι γυναίκες που κακοποιούνται δεν έχουν συνειδητοποιήσει ότι αυτός που θα κόψει το νήμα της ζωής τους είναι αυτός που έχει το κλειδί του σπιτιού τους» κατέληξε.",False
newsbomb.gr,https://www.newsbomb.gr/ellada/story/1457540/nea-filadelfeia-i-stigmi-tis-efodou-ton-kroaton-xoyligkan-neo-vinteo-dokoumento,ΕΛΛΑΔΑ,Νέα Φιλαδέλφεια: Η στιγμή της εφόδου των Κροατών χούλιγκαν - Νέο βίντεο ντοκουμέντο,2023-08-11T21:41:40+03:00,Newsbomb,"Newsbomb Στο βίντεο ακούγονται εκρήξεις, πέφτουν φωτοβολίδες ευθείας βολής, μολότοφ και άλλοι εμπρηστικοί μηχανισμοί ενώ γίνονται μάχες σώμα με σώμα στη Νέα Φιλαδέλφεια Νέο βίντεο ντοκουμέντο δείχνει τη στιγμή που ξεκινά η συμπλοκή μεταξύ των οπαδών της ΑΕΚ και της Ντιναμό Ζάγκρεμπ στη Νέα Φιλαδέλφεια. Στα πλάνα που φέρνει στη δημοσιότητα το Star διακρίνονται οι Κροάτες χούλιγκαν μαυροντυμένοι με στειλιάρια στα χέρια να φωνάζουν συνθήματα λίγο πριν ξεκινήσει η επίθεση που είχε ως αποτέλεσμα στη δολοφονία του Μιχάλη Κατσούρη. Στο βίντεο ακούγονται εκρήξεις, πέφτουν φωτοβολίδες ευθείας βολής, μολότοφ και άλλοι εμπρηστικοί μηχανισμοί ενώ γίνονται μάχες σώμα με σώμα. Μάλιστα κάποια στιγμή παίρνει φωτιά και το άλσος όπου γίνεται η «μάχη». Οι Κροάτες φεύγουν προς τα Πατήσια και σε νέο βίντεο του Star φαίνεται πώς οι αστυνομικοί κατάφεραν να τους εντοπίσουν, να τους ακινητοποιήσουν και να τους συλλάβουν.  Οι Κροάτες προσπαθούν να ξεφύγουν από τους αστυνομικούς της ομάδας ΔΡΑΣΗ και μπαίνουν σε στενό να κρυφτούν. Πέφτουν χειροβομβίδες κρότου λάμψης και οι αστυνομικοί τους συλλαμβάνουν στην οδό Ανθέων, σε απόσταση 1,5 χιλιόμετρο μακριά από το γήπεδο. Οι χούλιγκαν έχουν προλάβει να πετάξουν επικαλαμίδες, καδρόνια, σίδερα και μαχαίρια ώστε να μη βρεθούν επιβαρυντικά στοιχεία.",True
newsbomb.gr,https://www.newsbomb.gr/ellada/story/1457538/xania-afta-einai-ta-spitia-trogles-pou-zoysan-oi-egkymonoyses-ti-lene-oi-geitones,ΕΛΛΑΔΑ,Χανιά: Αυτά είναι τα σπίτια - τρώγλες που ζούσαν οι εγκυμονούσες - Τι λένε οι γείτονες,2023-08-11T21:34:14+03:00,Newsbomb,"Newsbomb Σε σπίτια τρώγλες μεταφέρονταν οι παρένθετες μητέρες που χρησιμοποιούσε το κύκλωμα παράνομων υιοθεσιών Στο φως έρχονται φωτογραφίες από τα σπίτια - τρώγλες στα οποία ζούσαν οι γυναίκες θύματα του κυκλώματος, οι οποίες για 600 ευρώ έκαναν τις παρένθετες μητέρες. Τουλάχιστον 30 νεαρές γυναίκες που βρίσκονται σε κατάσταση εγκυμοσύνης -κάποιες με την κοιλιά στο στόμα- εντοπίστηκαν σε σπίτια-τρώγλες από αστυνομικούς του Τμήματος Αντιμετώπισης Οργανωμένου Εγκλήματος Κρήτης. Το cretapost δίνει στη δημοσιότητα φωτογραφίες από τα σπίτια στα οποία έμεναν οι γυναίκες. Μάλιστα σε αυτό το παλιό αρχοντικό, που βρίσκεται στο κέντρο των Χανίων, ζούσαν οι γυναίκες από την Μολδαβία, την Ουκρανία, τη Γεωργία, τη Ρουμανία και τη Βουλγαρία. Σύμφωνα με τα όσα αναφέρονται στη δικογραφία ο γιατρός έφερνε τις γυναίκες στα Χανιά και τις φιλοξενούσε σε διάφορα σπίτια, όπως αυτό το παλιό αρχοντικό που βλέπετε στις φωτογραφίες προκειμένου το περιβάλλον να είναι ελεγχόμενο και να μη γίνει αντιληπτή η δράση του κυκλώματος.  Οι κάτοικοι της περιοχής έβλεπαν συχνά εγκυμονούσες γυναίκες να φιλοξενούνται εκεί, όμως δεν μπορούσαν να φανταστούν τα όσα αποκαλύφθηκαν. Πρόκειται για γυναίκες που δεν είχαν ούτε να ζήσουν στα χωριά τους, και που χρησιμοποιήθηκαν στεγνά, σύμφωνα με την αστυνομία, από το κύκλωμα του μεγαλογιατρού ως δότριες ωαρίων και στην συνέχεια ως παρένθετες μητέρες. Γυναίκες που βρίσκονταν υπό επιτήρηση και τους επιτρεπόταν να βγουν μόνο για σούπερ-μάρκετ και για ιατρικές εξετάσεις στο …φημισμένο Κέντρο Υποβοηθούμενης Αναπαραγωγής. Στο χρονικό διάστημα που κράτησε η έρευνα του Τμήματος Αντιμετώπισης Οργανωμένου Εγκλήματος Κρήτης, το κύκλωμα φέρεται να είχε αλιεύσει και χρησιμοποιήσει περισσότερες από 100 γυναίκες. Επιπλέον μοναδικό κριτήριο ήταν η φτώχεια τους. Το μηνιαίο εισόδημα των 600 ευρώ που τους έδιναν για όσο χρονικό διάστημα έμεναν στην Κρήτη για τη διαδικασία της παρένθετης μητρότητας, στην πατρίδα τους ήταν το εισόδημα σχεδόν μισού χρόνου. Σε πολλές περιπτώσεις οι οικογένειες τους δεν γνώριζαν απολύτως τίποτα. Όπως αναφέρει η αστυνομία το κύκλωμα είχε στήσει πλέον δικό του μηχανισμό σε Ελλάδα, Βαλκάνια και χώρες της ανατολικής Ευρώπης για να εντοπίζει τις κατάλληλες υποψήφιες παρένθετες μητέρες.",True
newsbomb.gr,https://www.newsbomb.gr/ellada/story/1457532/giorgos-aggelopoulos-ekklisi-sto-instagram-gia-ti-mitera-tou-amesi-anagki-gia-aima,ΕΛΛΑΔΑ,Γιώργος Αγγελόπουλος: Έκκληση στο Instagram για τη μητέρα του - «Άμεση ανάγκη για αίμα...»,2023-08-11T21:29:00+03:00,Newsbomb,"Newsbomb Στο νοσοκομείο η μητέρα του Γιώργου Αγγελόπουλου Δημόσια έκκληση απηύθυνε ο Γιώργος Αγγελόπουλος στο Instagram καθώς η μητέρα του νοσηλεύεται σε ιδιωτική κλινική και χρειάζεται βοήθεια. Ο Ντάνος με ανάρτησή του ζητάει από τους διαδικτυακούς ακολούθους να δώσουν αίμα στο νοσοκομείο Ιασώ Αθηνών για τη μητέρα του, Σουλτάνη Ουρανία. «Άμεση ανάγκη για αίμα στο νοσοκομείο Ιασώ Αθηνών για την ασθενή Σουλτάνη Ουρανία. Όσοι μπορείτε να βοηθήσετε επικοινωνήστε στο 210 6184006 για να δώσετε αίμα στο παραπάνω όνομα της ασθενούς», έγραψε χαρακτηριστικά ο Γιώργος Αγγελόπουλος.",True
newsbomb.gr,https://www.newsbomb.gr/ellada/story/1457521/pyrkagies-paratasi-ypovolis-aitiseon-protis-arogis-gia-tous-pligentes,ΕΛΛΑΔΑ,Πυρκαγιές: Παράταση υποβολής αιτήσεων πρώτης αρωγής για τους πληγέντες,2023-08-11T21:10:00+03:00,Newsbomb,"Newsbomb Παράταση της προθεσμίας υποβολής αιτήσεων στην πλατφόρμα arogi.gov.gr για την πρώτη αρωγή για τους πληγέντες από τις πρόσφατες πυρκαγιές Το Υπουργείο Κλιματικής Κρίσης και Πολιτικής Προστασίας, κατόπιν εισήγησης της Κυβερνητικής Επιτροπής Κρατικής Αρωγής, ανακοινώνει την παράταση υποβολής αιτήσεων πρώτης αρωγής, με την άμεση τροποποίηση των σχετικών κοινών υπουργικών αποφάσεων. Ειδικότερα, παρατείνεται η υποβολή αιτήσεων για την υποβολή αιτήσεων πρώτης αρωγής για τους πληγέντες από τις πυρκαγιές του Ιουλίου 2023, ως και την 31η Αυγούστου 2023, προκειμένου να παρασχεθεί επαρκής χρόνος στους πληγέντες για την υποβολή των αιτήσεων. Παράλληλα, όσον αφορά την πρώτη αρωγή έναντι στεγαστικής συνδρομής, τροποποιείται η ημερομηνία ορόσημο με την οποία λαμβάνονταν υπόψη τα στοιχεία περιουσιακής κατάστασης, σε 14 Αυγούστου 2023, προκειμένου να ληφθούν υπόψη και πρόσφατες μεταβολές στα στοιχεία ακινήτων για ιδιοκτήτες κτηρίων που έχουν πληγεί. Υπενθυμίζεται ότι η αίτηση υποβάλλεται μέσω της ηλεκτρονικής πλατφόρμας arogi.gov.gr η οποία λειτουργεί με τη συμβολή της Ανεξάρτητης Αρχής Δημοσίων Εσόδων. Αίτηση δύναται να υποβάλλουν:  Διευκρινίζεται ότι για τη χορήγηση της πρώτης αρωγής έναντι επιχορήγησης, θα προηγηθεί διασταύρωση των στοιχείων των αιτήσεων με τα στοιχεία που υποβάλλονται στην οικεία περιφέρεια για εκτίμηση και καταγραφή ζημιών από τις επιτροπές κρατικής αρωγής. Αντίστοιχα, για τη χορήγηση πρώτης αρωγής έναντι στεγαστικής, θα προηγηθεί διασταύρωση των στοιχείων των αιτήσεων με τα στοιχεία των δελτίων επανελέγχου και τις εκθέσεις αυτοψίας των αρμόδιων υπηρεσιών της Γενικής Γραμματείας Αποκατάστασης Φυσικών Καταστροφών και Κρατικής Αρωγής για το χαρακτηρισμό των κτηρίων. Υπογραμμίζεται ότι το ποσό της πρώτης αρωγής έναντι επιχορήγησης που λαμβάνει κάθε επιχείρηση συμψηφίζεται με το ποσό της τελικής επιχορήγησης, όπως αυτό θα προσδιοριστεί από το Υπουργείο Κλιματικής Κρίσης και Πολιτικής Προστασίας, μετά την καταγραφή ζημιών από τις επιτροπές κρατικής αρωγής της Περιφέρειας. Αντίστοιχα, το ποσό της πρώτης αρωγής έναντι στεγαστικής που λαμβάνει κάθε ιδιοκτήτης συμψηφίζεται με το ποσό της τελικής στεγαστικής συνδρομής, όπως αυτό θα προσδιοριστεί από το Υπουργείο Κλιματικής Κρίσης και Πολιτικής Προστασίας με σχετική απόφαση οριοθέτησης και χορήγησης στεγαστικής συνδρομής. Επισημαίνεται ότι, τόσο για την πρώτη αρωγή έναντι στεγαστικής συνδρομής, όσο και για την πρώτη αρωγή έναντι επιχορήγησης, σε περίπτωση που ο λαβών την ενίσχυση υποβάλει ψευδή δήλωση ή δεν υποβάλει σχετικό φάκελο στις αρμόδιες υπηρεσίες ή δεν κριθεί τελικά δικαιούχος ή το ποσό που δικαιούται είναι μικρότερο, προβλέπεται η επιστροφή του συνολικού ποσού ή του υπερβάλλοντος ποσού στο Ελληνικό Δημόσιο.",False
newsbomb.gr,https://www.newsbomb.gr/ellada/story/1457525/xania-afti-einai-i-kliniki-opou-droyse-to-kykloma-paranomon-yiothesion,ΕΛΛΑΔΑ,Χανιά: Αυτή είναι η κλινική όπου δρούσε το κύκλωμα παράνομων υιοθεσιών,2023-08-11T21:03:09+03:00,Newsbomb,"Newsbomb Αυτή είναι η κλινική όπου δρούσαν οι γιατροί και έκαναν τις παράνομες υιοθεσίες βρεφών. Βρίσκεται σε κεντρικό σημείο των Χανίων Σε κεντρικό σημείο των Χανίων κοντά στα ΚΤΕΛ βρίσκεται η κλινική όπου λειτουργούσε εδώ και δέκα χρόνια το κύκλωμα παράνομων υιοθεσιών βρεφών και εξαπατούσε ζευγάρια που επιθυμούσαν να αποκτήσουν παιδί. Τις τελευταίες ώρες οι αστυνομικές αρχές κάνουν φύλλο φτερό τον τρόπο δράσης του κυκλώματος. Συγκεκριμένα σύμφωνα με πληροφορίες το κύκλωμα φέρεται να είχε ως έδρα στα Χανιά ωστόσο η δράση του εξαπλωνόταν σε όλη την Ελλάδα καθώς και σε χώρες του εξωτερικού. «Εγκέφαλος» του κυκλώματος φέρεται να ήταν ένας γιατρός ο οποίος είχε ασχοληθεί με υποβοηθούμενες αναπαραγωγές στα Χανιά ενώ στο κύκλωμα εμπλέκονται ακόμα ένας γιατρός από τα Χανιά και 4 εργαζόμενοι του κέντρου καθώς και ακόμα 3 γυναίκες που είχαν τον ρόλο των «μεσιτριών»  Σύμφωνα με πληροφορίες το κύκλωμα διατηρούσε τρία «μεσιτικά» γραφεία σε όλη την Ελλάδα, ένα που αποτελούσε και την βάση του κυκλώματος στα Χανιά, ένα στην Θεσσαλονίκη και ένα στην Ρουμανία. Τα μέλη του κυκλώματος φέρεται να έβρισκαν γυναίκες από χώρες του εξωτερικού και συγκεκριμένα από την Ρουμανία, την Αλβανία, την Γεωργία και την Μολδαβία καθώς και Ρωμά που αντιμετώπιζαν σοβαρά οικονομικά προβλήματα και στην συνέχεια τις μετέφερες στην Ελλάδα με προορισμό του Χανιά. Σύμφωνα με πληροφορίες οι γυναίκες κατά την περίοδο της κύησης τους παρέμεναν στα Χανιά και η σπείρα φέρεται να τους εξασφάλιζε τροφή, στέγη και ιατροφαρμακευτική περίθαλψη ενώ παράλληλα τους πρόσφεραν και ένα μικρό χρηματικό ποσό κάθε μήνα μέχρι την γέννα. Μόλις τα μωρά γεννιούντουσαν, σύμφωνα με τις ίδιες πηγές, οι μητέρες μαζί με την μεσίτρια φέρεται να έδιναν τα μωρά στις οικογένειες που θα τα υιοθετούσαν. Σύμφωνα με πληροφορίες οι ενδιαφερόμενοι ήταν κυρίως άτεκνες οικογένειες και σε άτομα τα οποία ήταν μόνα και δεν μπορούσαν να κάνουν οικογένεια. Μάλιστα, πληροφορίες αναφέρουν πως ζητούσαν από τους ενδιαφερόμενους ποσά που κυμαίνονταν από 70.000 ευρώ και μπορεί να έφταναν έως και τις 120.000 ευρώ.",True
newsbomb.gr,https://www.newsbomb.gr/ellada/story/1457517/kerkyra-ksenodoxos-epitethike-kai-ksylokopise-ypallilo-epeidi-zitise-repo,ΕΛΛΑΔΑ,Κέρκυρα: Ξενοδόχος επιτέθηκε και ξυλοκόπησε υπάλληλο επειδή ζήτησε ρεπό,2023-08-11T21:00:37+03:00,Newsbomb,"Newsbomb Σοκαριστική καταγγελία για ξενοδόχο στην Κέρκυρα που επιτέθηκε σε ζευγάρι υπαλλήλων και ξυλοκόπησε τον άνδρα επειδή ζήτησαν ρεπό Σοκ προκαλεί η καταγγελία της Πανελλήνιας Ομοσπονδίας Εργαζομένων στον Επισιτισμό Τουρισμό (ΠΟΕΕΤ), που αναφέρεται σε περιστατικό βίας εις βάρος εργαζομένου σε ξενοδοχείο στην Κέρκυρα. Σύμφωνα με την ΠΟΕΕΤ: «Την δόξα της Ρόδου και της Πάργας ζήλεψε ξενοδόχος στην Κέρκυρα καθώς τραμπούκισε ζευγάρι ξενοδοχοϋπαλλήλων και χειροδίκησε στον συνάδελφο γιατί του ζήτησαν ρεπό!!!» «Οι λεπτομέρειες της καταγγελίας δεν μπορούν να αποτυπωθούν σε ένα δελτίο τύπου... Η ΠΟΕΕΤ επικοινώνησε με τους συναδέλφους και όπως πάντα είναι στο πλευρό τους καθώς θα στηρίξει με κάθε νομικό μέσο την προσπάθεια για δικαίωση αλλά και εξάλειψη τέτοιων φαινομένων!». Στο τέλος η ανακοίνωση αναφέρει: «Πληροφορούμε πως έχει κατατεθεί μήνυση και καταγγελία στην οικεία επιθεώρηση εργασίας. Αρκετά με τέτοιου είδους συμπεριφορές»",False
newsbomb.gr,https://www.newsbomb.gr/ellada/story/1457523/fotia-stin-karysto-ypo-elegxo-i-pyrkagia-paramenoun-oi-dynameis-gia-tyxon-anazopyroseis,ΕΛΛΑΔΑ,Φωτιά στην Κάρυστο: Υπό έλεγχο η πυρκαγιά - Παραμένουν οι δυνάμεις για τυχόν αναζωπυρώσεις,2023-08-11T20:51:02+03:00,Newsbomb,"Newsbomb Καλύτερη η εικόνα από τη φωτιά στην Κάρυστο  Υπό έλεγχο τέθηκε η φωτιά που ξέσπασε το μεσημέρι της Παρασκευής 11 Αυγούστου στην Εύβοια στη θέση Ρούκλια του Δήμου Καρύστου στην Εύβοια. Η φωτιά έκαιγε σε δύσβατη δασική έκταση μέσα σε χαράδρα και επεκτάθηκε γρήγορα καθώς στην περιοχή πνέουν ισχυροί άνεμοι 7 με 8 μποφόρ. Για την κατάσβεση επιχειρούσαν 54 πυροσβέστες με 2 ομάδες πεζοπόρων τμημάτων, 18 οχήματα, ενώ μέχρι το τελευταίο φως της ημέρας επιχειρούσαν 3 ελικόπτερα και 2 αεροσκάφη. Στο σημείο παραμένουν δυνάμεις για να αντιμετωπίσουν τυχόν αναζωπυρώσεις.",False
newsbomb.gr,https://www.newsbomb.gr/ellada/story/1457519/piges-yp-prostasias-tou-politi-pano-apo-2-000-astynomikoi-stin-epixeirisi-kata-tis-opadikis-vias,ΕΛΛΑΔΑ,Πηγές υπ. Προστασίας του Πολίτη: Πάνω από 2.000 αστυνομικοί στην επιχείρηση κατά της οπαδικής βίας,2023-08-11T20:41:23+03:00,Newsbomb,"Newsbomb Συνεχίζεται, εντατικά και λεπτομερώς, η διενέργεια της εσωτερικής έρευνας που διατάχθηκε για την πλήρη διακρίβωση των συμβάντων, όσον αφορά στα τραγικά επεισόδια στη Νέα Φιλαδέλφεια, και την απόδοση των δεουσών ευθυνών, σε κάθε επίπεδο και με οποιαδήποτε μορφή. Η διαλεύκανση της υπόθεσης, σε κάθε της έκφανση, είναι απόλυτη προτεραιότητα, αναφέρουν πηγές του Υπουργείου Προστασίας του Πολίτη. Παράλληλα, η ΕΛ.ΑΣ. συνεχίζει το έργο της στο πεδίο αντιμετώπισης της οπαδικής βίας – μέσα σε ένα ομολογουμένως βαρύ και φορτισμένο κλίμα – επικεντρωμένη τόσο στην προληπτική όσο και την κατασταλτική πτυχή του προβλήματος. Με δεδομένη την πληροφόρηση για οξυμένο κίνδυνο πρόκλησης επεισοδίων, σε διάφορα σημεία της Αττικής, και ενόψει των αγώνων ελληνικών ομάδων που διεξήχθησαν στο πλαίσιο ευρωπαϊκών διοργανώσεων, εκπονήθηκε πολυήμερη επιχείρηση της ΕΛ.ΑΣ, στην οποία μετείχαν πάνω από 2.000 αστυνομικοί που έδρασαν πολύτροπα, αποτρέποντας ή αποσοβώντας εν τη γενέσει τους παραβατικά φαινόμενα. Η ΕΛ.ΑΣ. θα συνεχίσει απαρέγκλιτα σε αυτή την κατεύθυνση, παραμένοντας προσηλωμένη στην τήρηση της νομιμότητας και την προστασία της κοινωνίας από κάθε απειλή, τονίζουν οι πηγές του Υπουργείου. Πηγή: ΕΡΤ ",False
newsbomb.gr,https://www.newsbomb.gr/ellada/story/1457512/odysseas-stamoylis-sygklonistikes-martyries-gia-ton-pnigmo-tou-giou-tou-itan-oloi-klamenoi,ΕΛΛΑΔΑ,Οδυσσέας Σταμούλης: Συγκλονιστικές μαρτυρίες για τον πνιγμό του γιου του - «Ήταν όλοι κλαμένοι...»,2023-08-11T20:23:14+03:00,Newsbomb,"Newsbomb Δραματικές στιγμές εκτυλίχθηκαν στην Ικαρία κατά τη προσπάθεια ανάνηψης του 11χρονου γιου του Οδυσσέα Σταμούλη ο οποίος πνίγηκε στη θάλασσα Παγωμένη παραμένει η τοπική κοινωνία στην Ικαρία από την τραγωδία με θύμα τον γιο του διάσημου ηθοποιού Οδυσσέα Σταμούλη, ο οποίος πνίγηκε ενώ κολυμπούσε στους Φούρνους. Όπως μετέδωσε ο Αlpha, ο άτυχος 11χρονος έφυγε από το σπίτι του στις 2 το μεσημέρι της Πέμπτης κι αργότερα στις 3 άρχισε να τον αναζητά η γιαγιά του στην παραλία της Πλάκας. Όταν έφτασε 5 το απόγευμα και το αγόρι δεν είχε εμφανιστεί, η μητέρα του επικοινώνησε με τον δήμαρχο και αμέσως σήμανε συναγερμός, με όλο το νησί να τον αναζητά. «Το βγάλαμε έξω το παιδί... του κάναμε ΚΑΡΠΑ. Πανικός... Όλοι κλαμένοι με αγωνία. Περιμέναμε μήπως γίνει κάποιο θαύμα. Δυστυχώς θαυμα δεν έγινε», περιγράφει δραματικά ο εντεταλμένος δημοτικός σύμβουλος Φούρνων Κορσεών, μιλώντας στον Alpha. «To πήρε ο αέρας γιατί είχε και θαλασσοταραχή. Κανένας δεν το πήρε χαμπάρι», δήλωσε μεταξύ άλλων στον Alpha o δήμαρχος Φούρνων Κορσεών, Δημήτρης Καρύδης.  Λίγο πριν τις 19.00, η σορός του 11χρονου μεταφέρθηκε στη Σάμο προκειμένου να υποβληθεί σε νεκροψία-νεκροτομή. Ο 11χρονος φαίνεται ότι στις δυόμισι χθες το μεσημέρι μπήκε μέσα στο νερό όπου ενδέχεται να μπλέχτηκε στο σκοινί της σημαδούρας, η οποία είναι εκεί για να δείχνει ότι απαγορεύεται το κολύμπι στην συγκεκριμένη περιοχή. Σύμφωνα με το OPEN, πλέον οι Αρχές εξετάζουν δύο σενάρια: Μιλώντας στην ΕΡΤ ο διευθυντής του Ινστιτούτου Αρχιπέλαγος, κ. Θοδωρής Τσιμπίδης, δήλωσε χαρακτηριστικά πως «το παιδί είχε φάει. Αυτό ήταν το πρώτο μεγάλο λάθος». «Είναι ένα νησί που όλοι οι άνθρωποι και ειδικά τα νέα παιδιά είναι όλη μέρα στη θάλασσα και φαντάζομαι αυτό με το φαγητό βασικά αφορά πάρα πολύ κόσμο και το βλέπουμε κάθε μέρα. Δεν ξέρω γιατί πρέπει να φτάνουμε σε αυτό το σημείο δηλαδή για να το συνειδητοποιούμε» είπε και συνέχισε: «Είναι αυτή η έλλειψη γνώσης για τη θάλασσα, η έλλειψη σεβασμού, η υπερβολική χαλάρωση απέναντι στη θάλασσα. Μην ξεχνάτε ότι έχουμε πάρα πολλά θύματα φέτος. Πέρσι είχαμε 340 θανάτους στη θάλασσα, κανείς από αυτούς δεν προέρχεται ούτε από καρχαρίες ούτε από άλλο κάποιο θαλάσσιο είδος. Είναι όλα από ατυχήματα και μάλιστα ανθρωπογενή ατυχήματα. Όταν κατέβετε στις παραλίες Ρόδο και Κω, σε όλα τα Δωδεκάνησα, στις Κυκλάδες, είναι ένα ανακάτεμα από εκατοντάδες σκάφη, τζετ σκι και ανθρώπους. Δεν υπάρχει καμία πρόβλεψη, καμία σήμανση, δεν υπάρχει κανένας διαχωρισμός των σκαφών από τους ανθρώπους». «Το πιο πιθανό είναι το παιδάκι στην προσπάθειά του να κρατηθεί στην επιφάνεια να τύλιξε το χεράκι του γύρω από το σκοινί της σημαδούρας. Σημαδούρα έπρεπε να υπάρχει ώστε να οριοθετεί το σημείο κολύμβησης. Δεν νομίζω ότι ήταν δίχτυα», είπε ο κ. Τσιμπίδης. Ο κ. Τσιμπίδης έθεσε ακόμα ένα θέμα κι αυτό είναι η έλλειψη ναυαγοσωστών στις παραλίες: «Δεν υπάρχει αυτή τη στιγμή ναυαγοσώστης πουθενά στα νησιά. Οι δήμοι έχουν ενοικιάσει τις παραλίες, έχουν εισπράξει τα λεφτά και προκαταβολικά μάλιστα και δεν έχουν φροντίσει να υπάρχουν ναυαγοσώστες. Δεν έχουν οριοθετηθεί πουθενά οι παραλίες. Όπου κι αν πάτε θα δείτε ένα ανακάτεμα. Άνθρωποι, βάρκες, φουσκωτά κτλ. Δηλαδή από τύχη δεν θρηνούμε παραπάνω θύματα» είπε και υπογράμμισε: «Πρέπει να πάρουμε σοβαρά την ασφάλεια των λουόμενων».",True
newsbomb.gr,https://www.newsbomb.gr/ellada/dikaiosynh/story/1457515/mixalis-katsouris-12-oi-mexri-tora-profylakiseis-gia-ti-dolofoniki-symploki-sti-nea-filadelfeia,ΔΙΚΑΙΟΣΥΝΗ,Μιχάλης Κατσουρής: 12 οι μέχρι τώρα προφυλακίσεις για τη δολοφονική συμπλοκή στη Νέα Φιλαδέλφεια,2023-08-11T20:18:18+03:00,Newsbomb,"Newsbomb Η διαδικασία αναμένεται μαραθώνια, καθώς μετά την ολοκλήρωση των απολογιών, οι κατηγορούμενοι θα περάσουν από τους Εισαγγελείς Γνωμοδοτήσεων για να αποφασιστεί το θέμα της προφυλάκισης ή μη για κάθε έναν Σε 12 συνολικά από τους κατηγορούμενους για τα αιματηρά επεισόδια της Νέας Φιλαδέλφειας και τη δολοφονία του 29χρονου Μιχάλη Κατσουρή ανακοινώθηκε η απόφαση ανακριτή και εισαγγελέα για την προφυλάκισή τους. Σύμφωνα με τα στοιχεία, προφυλακίστηκαν 10 Κροάτες, ένας 22χρονος Αλβανός και ένας 27χρονος Έλληνας. Σε εξέλιξη είναι η διαδικασία των συνολικά 30 απολογιών που λαμβάνονται από το μεσημέρι παράλληλα από τους τρεις Ανακριτές της υπόθεσης της Νέας Φιλαδέλφειας με περίπου τους 20 κατηγορούμενους να έχουν ήδη απολογηθεί. Η διαδικασία αναμένεται μαραθώνια, καθώς μετά την ολοκλήρωση των απολογιών, οι κατηγορούμενοι θα περάσουν από τους Εισαγγελείς Γνωμοδοτήσεων για να αποφασιστεί το θέμα της προφυλάκισης ή μη για κάθε κατηγορούμενο.",False
newsbomb.gr,https://www.newsbomb.gr/ellada/story/1457514/mixalis-katsouris-taftopoiithikan-oi-katoxoi-dyo-maxairion-sfiggei-o-kloios-gia-tous-pente-ypoptous,ΕΛΛΑΔΑ,Μιχάλης Κατσουρής: Ταυτοποιήθηκαν οι κάτοχοι δύο μαχαιριών -Σφίγγει ο κλοιός για τους πέντε υπόπτους,2023-08-11T20:15:54+03:00,Newsbomb,"Newsbomb Σύμφωνα με τα στοιχεία που έρχονται στο φως της δημοσιότητας, οι αστυνομικοί έχουν επικεντρώσει τις έρευνές τους σε πέντε βασικούς υπόπτους για τη δολοφονία του 29χρονου Μιχάλη Κατσουρή Σφίγγει ο κλοιός για τους δολοφόνους του Μιχάλη Κατσουρή στη Νέα Φιλαδέλφεια. Την ώρα που οι γονείς του αδικοχαμένου Μιχάλη κήδευαν το παιδί τους, οι αστυνομικοί συνέχιζαν τις έρευνες για να φτάσουν σε αυτόν που κατάφερε τη μαχαιριά στον Μιχάλη, στα επεισόδια έξω από το γήπεδο της ΑΕΚ την περασμένη Δευτέρα στη Νέα Φιλαδέλφεια. Σύμφωνα με τα στοιχεία που έρχονται στο φως της δημοσιότητας, οι αστυνομικοί έχουν επικεντρώσει τις έρευνές τους σε πέντε βασικούς υπόπτους για τη δολοφονία του 29χρονου. Όπως αναφέρει στο ρεπορτάζ του ο Alpha, οι πέντε βασικοί ύποπτοι είναι ένας Κροάτης, ένας Αλβανός και τρεις Έλληνες. Ο Κροάτης και ο Αλβανός συνελήφθησαν κοντά στο γήπεδο της ΑΕΚ στη Νέα Φιλαδέλφεια, κρατώντας στα χέρια τους τους αναδιπλούμενους σουγιάδες, οι οποίοι είχαν αίμα. Αναπάντητο βέβαια παραμένει εάν το αίμα αυτό ανήκει στον 29χρονο ή σε κάποιον άλλο τραυματία. Σύμφωνα με το ίδιο ρεπορτάζ, ο Κροάτης θεωρείται ένας από τους πιο σκληρούς του τάγματος εφόδου των «Bad Blue Boys». Μάλιστα, θεωρείται ένα από τα ηγετικά μέλη τους και φέρεται να είχε συλληφθεί πρόσφατα. Ο Αλβανός είναι επίσης γνώριμος των Αρχών ενώ ο ένας από τους τρεις Έλληνες, που θεωρείται άκρος ύποπτος, είναι αυτός που έχει συλληφθεί κατ' επανάληψη από το 2018 έως και τον περασμένο Μάρτιο. Η μία κατηγορία - πέρα από τις συμπλοκές - αφορά βαριά σωματική βλάβη.  Προφυλακιστέοι κρίθηκαν 10 Κροάτες, ένας Αλβανός και ένας Έλληνας οι οποίοι βρίσκονται μεταξύ των κατηγορουμένων και απολογούνται από το πρωί της Παρασκευής ενώπιον των ανακριτών για τα αιματηρά επεισόδια στη Νέα Φιλαδέλφεια και τη δολοφονία του 29χρονου Μιχάλη Κατσουρή. Όπως έγινε γνωστό όσοι απολογήθηκαν για τα επεισόδια στη Νέα Φιλαδέλφεια αρνούνται τις κατηγόριες ενώ ισχυρίζονται πως δεν έχουν καμία ανάμειξη στη δολοφονία του άτυχου Μιχάλη. «Είχαμε μεταβεί στο γήπεδο OPAP ARENA Αγία Σοφία, προκειμένου να παρακολουθήσουμε την προπόνηση της ομάδας μας, Ντιναμό Ζάγκρεμπ, την προηγούμενη ημέρα του αγώνα με την ΑΕΚ, για τον οποίο αγώνα δεν είχαμε εξασφαλίσει εισιτήρια, κατόπιν της απαγόρευσης της UEFA και απροσδόκητα βρεθήκαμε αναμεμειγμένοι σε εκτεταμένα, βίαια επεισόδια και έκτροπα που ελάμβαναν χώρα τουλάχιστον για μισή ώρα, χωρίς την έγκαιρη επέμβαση της αστυνομικής αρχής», φέρεται να αναφέρει ο ένας εκ των κατηγορουμένων στο απολογητικό του υπόμνημα. Μάλιστα, φέρεται να επιχειρεί να αιτιολογήσει το τρέξιμο που ακολούθησε των επεισοδίων υποστηρίζοντας ότι το έβαλαν στα πόδια, γιατί φοβήθηκαν ότι θα συλληφθούν. «Οι αστυνομικές δυνάμεις μας ακολούθησαν και φοβισμένοι από την ένταση και τα καπνογόνα που έριχναν Έλληνες φίλαθλοι, τελικά μας ακινητοποίησαν και στη συνέχεια μας συνέλαβαν», φέρεται να λέει και καταλήγει: «Δεν είμαι σε θέση να γνωρίζω λόγω της απόστασης ποιος πραγματικά έπληξε με αιχμηρό αντικείμενο, μαχαίρι τον άτυχο Μιχάλη Κατσουρή, αποτρόπαια πράξη, για την οποία λυπηθήκαμε βαθύτατα». Το επιχείρημα ότι βρισκόταν για δουλειά στη Νέα Φιλαδέλφεια το βράδυ της Δευτέρας, προέβαλλε στο υπόμνημά του ένας 22χρονος κατηγορούμενος με καταγωγή από την Αλβανία, στην κατοχή του οποίου εντόπισαν οι Αρχές έναν αναδιπλούμενο σουγιά. «Είμαι ηλεκτρολόγος. Στις 7/8/2023, ήμουν στην περιοχή της Νέας Φιλαδέλφειας για δουλειά. Τελείωσα αργά τη δουλειά. Είχα δώσει ραντεβού με την κοπέλα μου στο σταθμό ΗΣΑΠ ""ΠΕΡΙΣΣΟΣ"" για να συνεχίσουμε με τρένο με κατεύθυνση τον Πειραιά, με σκοπό να φτάσουμε στο Γαλάτσι. Η κοπέλα μου ήρθε για μια εβδομάδα από Άνδρο». Ο συγκεκριμένος κατηγορούμενος, που φέρεται να βρίσκεται στο βασικό κλοιό των υπόπτων για τη δολοφονία του 29χρονου Μιχάλη, ισχυρίζεται ότι πήγε στο χώρο των επεισοδίων, έπειτα από τις φωνές και τις φωτοβολίδες, που είδε εκείνο το βράδυ. «Όσο περίμενα έξω από το σταθμό, άκουσα φωνές, εκρήξεις και φωτοβολίδες και πήγα να δω τι γίνεται. Δεν συμμετείχα στα επεισόδια. Ο αναδιπλούμενος σουγιάς που βρέθηκε επάνω μου, είναι για τη δουλειά μου. Το χρησιμοποιώ στη δουλειά μου. Δεν είμαι οργανωμένος οπαδός του ΠΑΟ, είμαι απλός φίλαθλος. Πηγαίνω στο γήπεδο, με τον πατέρα μου και τον αδερφό μου, όποτε βρίσκω φθηνά εισιτήρια. Ζήτω να γίνει άρση απορρήτου των επικοινωνιών μου, να ελεγχθεί το κινητό μου και να μου πάρουν δείγμα dna, προκειμένου να διαπιστωθεί ότι δεν έχω καμία σχέση με τα όσα με κατηγορούν». Περαστικός από το σημείο της συμπλοκής δήλωσε και ένας 27χρονος Έλληνας, στο κατάστημα του οποίου στους Αμπελοκήπους έγινε χθες καταδρομική επίθεση από οπαδούς της ΑΕΚ. «Σας δηλώνω κατηγορηματικά ότι ουδεμία σχέση έχω με όσα συνέβησαν στην περιοχή της Νέας Φιλαδέλφειας μεταξύ των εγκληματιών Κροατών, οι οποίοι ήρθαν στην Ελλάδα, για να σκοτώσουν και να καταστρέψουν περιουσίες, και των κακοποιών οργανωμένων οπαδών της ΑΕΚ, οι οποίοι είχαν φονικό ραντεβού με τους εγκληματίες Κροάτες και ήταν ομοίως ένοπλοι με μαχαίρια, σιδηρολοστούς, ξύλινα ρόπαλα και άλλα επικίνδυνα όπλα, όπως προκύπτει από τα βίντεο, τα οποία κατέσχεσε και εισήγαγε στη δικογραφία η ΕΛΑΣ», φέρεται να σημειώνει στο απολογητικό του υπόμνημα. Μάλιστα, υποστηρίζει ότι «την επίμαχη μέρα κατά τις απογευματινές ώρες επισκέφτηκα το κατάστημα στην περιοχή της Νέας Ιωνίας Αττικής μαζί με την αρραβωνιαστικιά μου και τον ενδυνάμει συναίτερο στο νέο επαγγελματικό μας εγχείρημα, με σκοπό να εποπτεύσουν τις εγκαταστάσεις της εν λόγω επιχειρήσης και στη συνέχεια συναντήθηκα με ένα γνωστό μου στην οικία του στην περιοχή της νέας Ιωνίας, για τον έλεγχο της κατάστασης της μοτοσικλέτας που διέθετε προς πώληση και είχα εκδηλώσει από πλευράς μου ενδιαφέρον αγοράς». Απαντώντας στο γιατί βρέθηκε στο χώρο των επεισοδίων ο 27χρονος υποστηρίζει ότι δεν γνώριζε τους συγκεντρωμένους Κροάτες και εμφανίστηκε μόλις άκουσε και είδε τις φωτοβολίδες. «Ενώσω συζητούσαμε, περί ώρα 11 παρά το βράδυ ακούσαμε δυνατούς κράτους λάμψης, κροτίδες, φωτοβολίδες και εκρηκτικές ύλες από την περιοχή το γήπεδο της αεκ, οπότε εκ περιεργείας έσπευσα στο σημείο επί της οδού Αλεξάνδρου Παπαναστασίου και δη στο σημείο προέλευσης του εκκωφαντικό θόρυβο, το οποίο απέχει μόλις 5 λεπτά με τα πόδια, προκειμένου να διαπιστώσω τι συνέβη. Όταν έφτασα στο σημείο είδα και άκουσα να εκρήγνυται κροτίδες και να ακούγονται κραυγές και βρισιές των εμπλεκομένων, οπότε αποχώρησα φοβούμενος για την σωματική μου ακεραιότητα, και κατευθύνθηκα στο σταθμό του Περισσού κινούμενος επί της οδού Παπαναστασίου και εκείνη τη στιγμή συνέπεσε να μετακινούνται προς τα εκεί τα άγνωστα πρόσωπα, των οποίων δε γνώριζα ούτε καν την εθνικότητα». Όπως αναφέρει, τον εντόπισαν να περπατάει και όχι να τρέχει και πάνω του δεν εντοπίστηκε τίποτα. «Βρέθηκα στην ευρύτερη περιοχή να περπατώ και όχι να τρέχω, χωρίς να φοράω κουκούλα, κράνος, γάντια και κυρίως δεν ευρέθη στην κατοχή μου κανένα μαχαίρι και κανένας σουγιάς από αυτούς που κατασχέθηκαν, κανένα ξύλο, κανένας σιδηρολοστός και κανένα αιχμηρό αντικείμενο. Το μόνο μεμπτό είναι ότι βρέθηκα στο λάθος μέρος τη λάθος στιγμή!», υποστηρίζει ο κατηγορούμενος που δηλώνει αθώος και μόνο οργανωμένος οπαδός του Παναθηναϊκου. «Η όλη εμπλοκή μου στην εν λόγω υπόθεση και η μετέπειτα σύλληψη μου στηρίζεται, όπως προκύπτει από το διαβιβαστικό της αστυνομίας, στο ότι είμαι οργανωμένος οπαδός του Παναθηναϊκού και στην αυθαίρετη και ψεύδη μαρτυρική κατάθεση ενός νεαρού αστυνομικού της ομάδας Δρασης της ΕΛ. ΑΣ., Χ.Φ, ο όποιος με είδε να περπατάω σε μια οδό κοντά στο σημείο, όπου έγιναν τα επεισόδια στην Φιλαδέλφεια. Απόλυτο επιχείρημα της αθωότητας μου αποτελεί το ότι αν πράγματι συμμετείχα στα επεισόδια, με τα οποία αποδεικνύεται εκ των ως άνω ότι ουδεμία σχέση έχω, δεν θα εκινούμην προς την οδό Παπαναστασιου, αλλά προς την οδό Μαγνησίας, δηλαδή στην εντελώς αντίθετη κατεύθυνση, όπου εκ του ασφαλούς θα μπορούσα να κρυφτώ με ασφάλεια χωρίς να με ενοχλήσει κανείς. Ομοίως απόλυτη απόδειξη της αθωότητας μου αποτελεί ο ιδιαίτερος σωματότυπος μου, αφού είμαι ιδιαίτερα χαρακτηριστικά ψηλός και θα ήταν εύκολο να διακριθεί αυτός ο σωματότυπός μου είτε από τους αστυνομικούς που διενήργησαν την μελέτη των εισαχθέντων βίντεο, είτε από αυτόπτες μάρτυρες, είτε παθόντες είτε θαμώνες της περιοχής, που θα περιέγραφα τόσο το σωματότυπό μου όσο και τα χαρακτηριστικά του προσώπου μου». Οι απολογίες των 30 κατηγορουμένων είναι σε εξέλιξη και διεξάγονται παράλληλα ενώπιον τριών ανακριτών.  ",True
newsbomb.gr,https://www.newsbomb.gr/ellada/story/1457513/lampros-konstantaras-gia-super-kiki-to-xeirotero-pou-kanei-i-tileorasi-einai-na-provallei-ilithious,ΕΛΛΑΔΑ,Λάμπρος Κωνσταντάρας για Super Κική: «Το χειρότερο που κάνει η τηλεόραση είναι να προβάλλει ηλίθιους,2023-08-11T20:15:30+03:00,Newsbomb,"Newsbomb Κύμα αντιδράσεων μετά τις απαράδεκτες δηλώσεις της Super Κικής για τον σπουδαίο Σταύρο Ξαρχάκο Έξαλλος ο Λάμπρος Κωνσταντάρας με τις απαράδεκτες δηλώσεις της Super Κικής για τον μεγάλο και σπουδαίο μουσικοσυνθέτη Σταύρο Ξαρχάκο. Ο παρουσιαστής παρακολουθούσε την εκπομπή «Καλοκαίρι Yes», όπου σχολιαζόταν το συγκεκριμένο θέμα και πάνω σε αυτό ξέσπασε λέγοντας ότι η τηλεόραση δίνει την ευκαιρία να φαίνονται άνθρωποι σαν τη Super Κική «Το χειρότερο που κάνει η τηλεόραση είναι να προβάλλει ηλίθιους», έγραψε χαρακτηριστικά στο Instagram ο Λάμπρος Κωνσταντάρας.  «Εγώ ούτε και ήξερα τι είναι ο Ξαρχάκος τι κάνει, νόμιζα ότι ήταν τραγουδιστής. Και βλέπω έναν που κάνει κάτι τέτοια (με τα χέρια του) και λέω “δεν είναι αυτός ας βγω”. Δεν βλέπω κανένα παλικάρι να τραγουδάει, βλέπω έναν μόνο έναν κύριο να παλεύει με μια μυγοσκοτώστρα λέω “δεν παίζει” και βγαίνω με δυο ποτήρια κρασί στον δίσκο. Και γυρνάει ο Ξαρχάκος και μου κάνει “Σςςςς”. Έχω μείνει έτσι πόση ώρα, δεν ξέρω και εγώ πόση, έχω πάθει τρεις αγκυλώσεις μέχρι να περιμένω να τελειώσει η μα…α που έκανε. Πού να καταλάβω εγώ ότι είναι αυτός; Δεν φταίω. Με έκανε ρεζίλι των σκυλιών. Σιγά τι ακούστηκε ρε παλικαρά Ξαρχάκο; Τι θέλεις τώρα; Τώρα έλα να μου το πεις το “σουτ”. Για ένα 20αρικάκι μου το πες το “σουτ” και εσύ έπαιρνες 5 χιλιάρικα για να σκοτώνεις μύγες και κουνούπια», είπε η Super Κική. Το απόσπασμα από τα σχόλια της γνωστής YouTuber μεταδόθηκε το πρωί της Παρασκευής από την εκπομπή Καλοκαίρι Yes, την οποία έτυχε να παρακολουθεί ο Λάμπρος Κωνσταντάρας και να τοποθετηθεί επί του θέματος μέσα από τον προσωπικό του λογαριασμό στο Instagram. «Το χειρότερο που κάνει η τηλεόραση είναι να προβάλλει ηλίθιους».",True
newsbomb.gr,https://www.newsbomb.gr/ellada/story/1457498/rethymno-pano-apo-800-atoma-glentisan-sto-paradosiako-panigyri-tou-moyntros,ΕΛΛΑΔΑ,Ρέθυμνο: Πάνω από 800 άτομα γλέντησαν στο παραδοσιακό πανηγύρι του Μούντρος!,2023-08-11T20:00:00+03:00,Newsbomb,Newsbomb Η καρδιά του παραδοσιακού πανηγυριού χτυπά στην ενδοχώρα του νομού για 16η χρονιά! Διαβάστε περισσότερα στο daynight.gr,False
newsbomb.gr,https://www.newsbomb.gr/ellada/story/1457510/odysseas-stamoylis-sygklonismenos-o-grigoris-gountaras-gia-ton-pnigmo-tou-giou-tou-oxi-re-g,ΕΛΛΑΔΑ,Οδυσσέας Σταμούλης: Συγκλονισμένος ο Γρηγόρης Γκουντάρας για τον πνιγμό του γιου του - «ΟΧΙ ρε γ...»,2023-08-11T19:59:00+03:00,Newsbomb,"Newsbomb Ο Γρηγόρης Γκουντάρας δεν μπορεί να πιστέψει την ασύλληπτη τραγωδία που συνέβη στην Ικαρία με τον πνιγμό του 11χρονου γιου του Οδυσσέα Σταμούλη Σοκ και θλίψη έχει προκαλέσει ο θάνατος του 11χρονου γιου του Οδυσσέα Σταμούλη στην παραλία Πλάκα στους Φούρνους Ικαρίας. Πολλοί είναι οι ηθοποιοί και οι άνθρωποι από τον χώρο της τηλεόρασης που ευχήθηκαν συλλυπητήρια και κουράγιο στον ηθοποιό για τον ανείπωτο χαμό του παιδιού του. Ο Γρηγόρης Γκουντάρας, ως πατέρας δύο αγοριών θέλησε να εκφράσει τις σκέψεις του για τον άτυχο ηθοποιό, λέγοντας ότι συναισθάνθηκε τον πόνο που βιώνει τις τελευταίες ώρες και εκφράζοντας τη βαθιά του θλίψη. «Ικαρία: Γιος του ηθοποιού Οδυσσέα Σταμούλη ο 11χρονος που πνίγηκε στους Φούρνους… ΟΧΙ ρε γαμώτο…ΟΧΙ! Τι να πεις σε αυτούς τους γονείς;;; ΟΧΙ», έγραψε χαρακτηριστικά ο Γρηγόρης Γκουντάρας μέσα από τον προσωπικό του λογαριασμό στο Χ. ",False
newsbomb.gr,https://www.newsbomb.gr/ellada/story/1457506/xania-prostimo-1-500-evro-kai-eksamini-anastoli-leitourgias-apo-to-2020-sti-monada-anaparagogis,ΕΛΛΑΔΑ,Χανιά: Πρόστιμο 1.500 ευρώ και εξάμηνη αναστολή λειτουργίας από το 2020 στη Μονάδα Αναπαραγωγής,2023-08-11T19:39:16+03:00,Newsbomb,"Newsbomb Σύμφωνα με ΦΕΚ του 2020 η Μονάδα Ιατρικώς Υποβοηθούμενης Αναπαραγωγής στα Χανιά είχε λάβει πρόστιμο 1.500 ευρώ και εξάμηνη αναστολή λειτουργίας  Επί μια δεκαετία λειτουργούσε το κύκλωμα που εκμεταλλευόταν ευάλωτες γυναίκες, προχωρούσε σε παράνομες υιοθεσίες και εξαπατούσε ζευγάρια που επιθυμούσαν να αποκτήσουν παιδί, με έδρα κέντρο γονιμότητας σε ιδιωτική κλινική στα Χανιά. Σύμφωνα με νέες πληροφορίες που βλέπουν το φως της δημοσιότητας πρόστιμο 1.500 ευρώ και εξάμηνη αναστολή λειτουργίας είχε επιβληθεί τον Ιούλιο του 2020 στην Μονάδα Ιατρικώς Υποβοηθούμενης Αναπαραγωγής στα Χανιά, σύμφωνα με σχετικό ΦΕΚ που δημοσιεύτηκε τον Σεπτέμβριο του ίδιου έτους. Πρόκειται για μία απόφαση που –σύμφωνα με το επίσημο έγγραφο- είχε ληφθεί μετά από σχετική αυτοψία που προηγήθηκε, χωρίς όπως όλα δείχνουν να εφαρμοστεί, άγνωστο για ποιους λόγους. Υπενθυμίζεται ότι από τις έρευνες φαίνεται πως σε τουλάχιστον 400 περιπτώσεις έγιναν εικονικές εξωσωματικές, δηλαδή το ωάριο από το οποίο γεννήθηκε το παιδί ήταν της παρένθετης μητέρας εν αγνοία της γυναίκας που είχε επισκεφθεί την κλινική για να καταφέρει να τεκνοποιήσει, καθώς έτσι εξασφαλιζόταν μία επιτυχημένη εγκυμοσύνη και η ταρίφα ανέβαινε.  Οι πρωταγωνιστές του κυκλώματος χρέωναν από 70 έως 120 χιλιάδες στη γυναίκα που θα έκανε παιδί με τη βοήθεια της παρένθετης μητέρας. Στις γυναίκες τώρα που εκμεταλλεύονταν έδιναν 600 ευρώ τον μήνα, τις είχαν υπό την επίβλεψή τους σε τρώγλες όπου διέμεναν και δεν τις άφηναν να κυκλοφορούν παρά μόνο για να πάνε στο σουπερμάρκετ και για να κάνουν εξετάσεις στην εν λόγω κλινική. Οι 30 εγκυμονούσες γυναίκες που εντοπίστηκαν σε σπίτι στα Χανιά, έχουν χαρακτηριστεί από την εισαγγελία ως θύματα trafficking. Ο πρόεδρος της Αρχής Νικόλαος Βραχνής, αναπληρωτής Καθηγητής Μαιευτικής Γυναικολογίας Ιατρική Σχολή ΕΚΠΑ, μίλησε στο ΑΠΕ - ΜΠΕ και ξεκαθάρισε ότι από τον Μάιο 2021 που συγκροτήθηκε το Εποπτικό Συμβούλιο της Αρχής δεν είχε λάβει καμία καταγγελία για την συγκεκριμένη μονάδα. Ο κ. Βραχνής εξηγεί στο ΑΠΕ-ΜΠΕ ότι για τη χορήγηση άδειας λειτουργίας ή ανανέωση αυτής η Αρχή πέραν του ελέγχου που πραγματοποιεί στα δικαιολογητικά, διενεργεί και αυτοψία στην αντίστοιχη ΜΙΥΑ/ΤΚ/ΕΠΓΕ. Το ελεγχόμενο Κέντρο Υποβοηθούμενης Αναπαραγωγής συνεχίζει να λειτουργεί με την άδεια της αρμόδιας Αρχής, με διαδικασίες και πράξεις που εμφανίζονται απόλυτα νόμιμες να βρίσκονται σε εξέλιξη, καθώς η δικογραφία δεν αφορά στο σύνολο του προσωπικού του Κέντρου. Η ΕΛ.ΑΣ. για κάποιους από τους γιατρούς και τους εργαζόμενους στο Κέντρο δεν έχει κάποιο επιβαρυντικό στοιχείο. Ένας 73χρονος φέρεται να είναι ο αρχηγός του κυκλώματος παράνομων υιοθεσιών στα Χανιά, με την Αστυνομία να έχει συλλάβει ακόμα έξι γυναίκες 44, 41, 41, 38, 37 και 28 ετών που είχαν διαφορετικούς ρόλους. Σύμφωνα με αποκλειστικές πληροφορίες του Newsbomb.gr, ο εγκέφαλος Γ.Ι. είναι γυναικολόγος - μαιευτήρας και φέρεται να είναι ο άνθρωπος που κινούσε τα νήματα στο κύκλωμα «βιομηχανίας γεννήσεων». Το δεύτερο μέλος είναι κλινικός εμβρυολόγος. Εκ παραδρομής αναφέρθηκε ότι ο χειρούργος γυναικολόγος Κ.Κ. που εργάζεται στη μονάδα συνελήφθη, κάτι που δεν ισχύει. Αστυνομικοί κύκλοι αναφέρουν πως «είμαστε στην αρχή μιας τεράστιας έρευνας» για την πρωτόγνωρη αυτή υπόθεση για τα ελληνικά δεδομένα της εγκληματικής οργάνωσης με τα «κατά παραγγελία» βρέφη. Σύμφωνα με καλά πληροφορημένες πηγές που επικαλείται η ιστοσελίδα Cretalive μόνο τα αρχεία που κατέσχεσαν οι αστυνομικοί από τις εγκαταστάσεις του Κέντρου, έγγραφα, σκληροί δίσκοι, υπολογιστές κλπ, καλύπτουν περίπου μία δεκαετία πίσω. Οι πτυχές που έχουν να διερευνήσουν οι αρμόδιοι είναι πολλές και διαφορετικές και το έργο των εισαγγελικών και δικαστικών αρχών είναι εξίσου δύσκολο. Ήταν πριν από μήνες όταν στο Τμήμα Αντιμετώπισης Οργανωμένου Εγκλήματος Κρήτης έφθασε μία πληροφορία που ανέφερε ότι σε κάποια σπίτια στα Χανιά είχαν εγκατασταθεί πολλές εγκυμονούσες γυναίκες. Από αυτή την πληροφορία άρχισε σιγά-σιγά να ξετυλίγεται το κουβάρι αυτής της πολυσύνθετης υπόθεσης. Όπως έγραψε το Cretalive, περίπου 30 αλλοδαπές γυναίκες, από χώρες των Βαλκανίων και της ανατολικής Ευρώπης, εντοπίστηκαν σε τέτοια σπίτια. Οι περισσότερες είναι σε κατάσταση προχωρημένης εγκυμοσύνης. Αυτές οι γυναίκες είναι υπό επιτήρηση. Ο εισαγγελέας αναμένεται να αποφανθεί αν θα χαρακτηριστούν θύματα εμπορίας ανθρώπων ώστε να τεθούν υπό την προστασία του νόμου και έτσι θα έχουν τη δυνατότητα να κάνουν χρήση των παροχών που προσφέρει η ΜΚΟ Α21, με τη φιλοξενία τους σε δομές, στις οποίες είναι εξασφαλισμένη η διατροφή τους και η ιατροφαρμακευτική τους περίθαλψη. Για κάθε μετακίνηση τους ωστόσο θα πρέπει να ενημερώνεται ο εισαγγελέας.",True
newsbomb.gr,https://www.newsbomb.gr/ellada/story/1457501/efthymios-lekkas-8-000-apo-ta-18-500-sxoleia-den-exoun-elegxthei-pote,ΕΛΛΑΔΑ,Ευθύμιος Λέκκας: 8.000 από τα 18.500 σχολεία δεν έχουν ελεγχθεί ποτέ,2023-08-11T19:27:04+03:00,Newsbomb,"Newsbomb Ο Ευθύμιος Λέκκας μίλησε για την αντισεισμική θωράκιση των σχολείων  Υποχρεωτικός θα είναι από τον Σεπτέμβριο ο αντισεισμικός έλεγχος των δημόσιων κτηρίων. Σύμφωνα με δημοσίευμα της εφημερίδας Ριζοσπάστης, τελευταίος έλεγχος είχε γίνει πριν από τον μεγάλο σεισμό του 1999, μόλις στα μισά σχολεία της χώρας, ενώ ακόμη δεν έχει ξεκινήσει το πρόγραμμα υποχρεωτικού ελέγχου που είχε εξαγγελθεί τον περασμένο Φλεβάρη μετά από τον μεγάλο σεισμό στη γειτονική Τουρκία. Για την αντισεισμική θωράκιση των σχολείων μίλησε ο πρόεδρος του ΟΑΣΠ Ευθύμιος Λέκκας, μιλώντας στην ΕΡΤ. Αρχικά ο κ. Λέκκας μιλώντας για τον αριθμό των δημοσίων κτηρίων, τόνισε: «Τα δημόσια κτήρια ουσιαστικά ανέρχονται σε περίπου 80.000. Τόσο έδειξε η απογραφή που είχε γίνει πριν περίπου 25 χρόνια. Το 2002 ουσιαστικά ξεκίνησε ο πρωτοβάθμιος προσεισμικός έλεγχος για όλα τα δημόσια κτήρια της χώρας. Το 2002 επαναλαμβάνω, ο όποιος πρωτοβάθμιος προσεισμικός έλεγχος δεν ήταν υποχρεωτικός. Από το 2002 μέχρι το 2023 ελέγχθηκαν μόνο 17.000 κτίρια από τα 80.000». Συνεχίζοντας ο κ. Λέκκας, ανέφερε: «Πριν ένα χρόνο και με εντολή του πρωθυπουργού αρχίσαμε τη διαδικασία για να δούμε πώς θα γίνει αυτός ο έλεγχος, υποχρεωτικός κατά προτεραιότητα βεβαίως στα σχολεία και στα νοσοκομεία και κατά δεύτερο λόγο σε όλα τα δημόσια κτίρια της χώρας.  Με βάση με βάση συγκεκριμένες διαδικασίες τις οποίες κάναμε, το Μάρτιο ψηφίστηκε νόμος με βάση τον οποίον ο έλεγχος των δημόσιων κτιρίων και ειδικά των σχολείων και των νοσοκομείων καθίσταται πλέον υποχρεωτικός. Το έργο αυτό ουσιαστικά εντάχθηκε στο ταμείο ανάκαμψης. Ήδη έχουν γίνει οι απαραίτητες διαδικασίες με το Τεχνικό Επιμελητήριο της Ελλάδας, με την ΚΕΔΕ, με το Υπουργείο Παιδείας, αλλά και με το Υπουργείο Πολιτισμού, γιατί εντάξαμε και κτίρια του Υπουργείου Πολιτισμού κατά προτεραιότητα, δηλαδή εκεί που συγκεντρώνεται κόσμος, στα μουσεία, στα θέατρα κλπ. Και έτσι από το Σεπτέμβριο αρχίζει πια ο υποχρεωτικός έλεγχος όλων των δημόσιων κτιρίων της χώρας με προτεραιότητα στα νοσοκομεία, στα σχολεία και στις κρίσιμες υπηρεσίες». Μιλώντας για την εξέλιξη της διαδικασίας ελέγχων, ο πρόεδρος του ΟΑΣΠ είπε: «Πριν αρχίσουμε τον έλεγχο των σχολείων, θα έπρεπε να εκδοθεί ένα προεδρικό, μια υπουργική απόφαση, η οποία εξεδόθη στη συνέχεια. Θα έπρεπε να ενταχθεί το έργο στο Ταμείο ανάκαμψης που έγινε και στη συνέχεια ουσιαστικά το Τεχνικό Επιμελητήριο μαζί με τον Οργανισμό να επιλέξει δυόμισι χιλιάδες μηχανικούς, τους οποίους θα εκπαιδεύσουμε από το τέλος Αυγούστου, έτσι ώστε αυτοί οι μηχανικοί, με ηλεκτρονικό πλέον δελτίο καταγραφής και με μία βάση δεδομένων την οποία κάναμε στον Οργανισμό Αντισεισμικού Σχεδιασμού και Προστασίας, μια σύγχρονη βάση δεδομένων, να εκπαιδεύσουμε λοιπόν τους μηχανικούς μέχρι τα μέσα Σεπτεμβρίου, έτσι ώστε οι δυόμισι χιλιάδες αυτοί μηχανικοί να αρχίσουν τους ελέγχους κατά προτεραιότητα στα σχολεία και νοσοκομεία. Οι ελεγκτές είναι ανεξάρτητοι και τα μαθήματα δεν επηρεάζουν τα μαθήματα. Είναι πρωτοβάθμιος προσεκτικός έλεγχος. Θα κάνουν τη δουλειά τους στα κτίρια τα οποία πρέπει να ελέγξουν. Ήδη πολλά κτίρια έχουν ελεγχθεί με το πρόγραμμα Αντώνης Τρίτσης, αλλά όμως είναι μικρός αριθμός». Ο κ. Λέκκας δήλωσε πως: «Είναι 18.500 χιλιάδες κτίρια τα σχολεία μας, περίπου τα 8.000 δεν έχουν ελεγχθεί. Βεβαίως, τα σχολεία που είχαν ελεγχθεί το 2002, όπως καταλαβαίνετε το 2005 ή και το 2010 πρέπει να περάσουν ξανά πάλι τον έλεγχο. Έχουμε θέσει με βάση το νόμο πρέπει κάθε δεκαετία να γίνεται ο επανέλεγχος των σχολείων και των νοσοκομείων. Και έτσι λοιπόν, μέσα σε μία σύγχρονη βάση δεδομένων την οποία κατασκευάσαμε στον ΟΑΣΠ, ηλεκτρονικά, τα δελτία του ελέγχου του πρωτοβάθμιου ελέγχου θα έρχονται στον Οργανισμό και από εκεί και πέρα θα δίνονται προτεραιότητες επέμβασης για τον δευτεροβάθμιο έλεγχο». Επίσης σχολίασε ότι υπάρχουν σχολεία σε κτίρια που είναι πιο παλιά από τη δεκαετία του ’50, λέγοντας: «υπάρχουν μερικά ιστορικά σχολεία τα οποία έχουν δομηθεί και στις αρχές του προηγούμενου αιώνα, δηλαδή στη Ρόδο. Παραδείγματος χάρη, το Βενετόκλειο είναι ένα σχολείο το οποίο είναι πριν τον Δεύτερο Παγκόσμιο Πόλεμο. Έχει ελεγχθεί, αλλά όχι με τα σύγχρονα δεδομένα. Ο καινούργιος έλεγχος θα γίνεται με βάση τα νέα δεδομένα τα οποία προέκυψαν και τα οποία είναι δεδομένα τα οποία μας πιστοποιούν για την ασφάλεια των σχολείων». Θα χρειαστεί γύρω στους 14 έως 16 μήνες για να ελεγχθούν και τα 18.500 σχολεία. Πρέπει όμως να συνυπολογίσουμε και τα νοσοκομεία, τα οποία είναι 2.000 στατικώς ανεξάρτητα κτίρια, τα νοσοκομεία. Και στη συνέχεια βεβαίως θα πάμε στις κρίσιμες υπηρεσίες που είναι τα υπουργεία, που είναι οι αστυνομικοί σταθμοί, που είναι τα κτίρια τα οποία συγκεντρώνουν πάρα πολύ κόσμο και τα οποία είναι ένας πολύ μεγάλος αριθμός πεδίων. Φιλοδοξούμε ότι όσα πράγματα δεν κάναμε τα τελευταία 24 χρόνια, ότι θα τα κάνουμε μέσα σε 14 περίπου μήνες».",False
newsbomb.gr,https://www.newsbomb.gr/ellada/story/1457500/mixalis-katsouris-profylakistikan-o-ellinas-kai-o-alvanos-gia-ti-dolofonia-sti-nea-filadelfeia,ΕΛΛΑΔΑ,Μιχάλης Κατσουρής: Προφυλακίστηκαν ο Έλληνας και ο Αλβανός για τη δολοφονία του 29χρονου,2023-08-11T19:24:49+03:00,Newsbomb,"Newsbomb Οι πρώτες προφυλακίσεις για τα επεισόδια στη Νέα Φιλαδέλφεια και τη δολοφονία του Μιχάλη Κατσουρή. Προφυλακιστέοι κρίθηκαν ένας Έλληνας, ένας Αλβανός που βρίσκονται μεταξύ των κατηγορουμένων και απολογούνται από το πρωί της Παρασκευής ενώπιον των ανακριτών για τα αιματηρά επεισόδια στη Νέα Φιλαδέλφεια και τη δολοφονία του 29χρονου Μιχάλη Κατσουρή. Όπως έγινε γνωστό όσοι απολογήθηκαν για τα επεισόδια στη Νέα Φιλαδέλφεια αρνούνται τις κατηγόριες ενώ ισχυρίζονται πως δεν έχουν καμία ανάμειξη στη δολοφονία του άτυχου Μιχάλη. «Είχαμε μεταβεί στο γήπεδο OPAP ARENA Αγία Σοφία, προκειμένου να παρακολουθήσουμε την προπόνηση της ομάδας μας, Ντιναμό Ζάγκρεμπ, την προηγούμενη ημέρα του αγώνα με την ΑΕΚ, για τον οποίο αγώνα δεν είχαμε εξασφαλίσει εισιτήρια, κατόπιν της απαγόρευσης της UEFA και απροσδόκητα βρεθήκαμε αναμεμειγμένοι σε εκτεταμένα, βίαια επεισόδια και έκτροπα που ελάμβαναν χώρα τουλάχιστον για μισή ώρα, χωρίς την έγκαιρη επέμβαση της αστυνομικής αρχής», φέρεται να αναφέρει ο ένας εκ των κατηγορουμένων στο απολογητικό του υπόμνημα. Μάλιστα, φέρεται να επιχειρεί να αιτιολογήσει το τρέξιμο που ακολούθησε των επεισοδίων υποστηρίζοντας ότι το έβαλαν στα πόδια, γιατί φοβήθηκαν ότι θα συλληφθούν. «Οι αστυνομικές δυνάμεις μας ακολούθησαν και φοβισμένοι από την ένταση και τα καπνογόνα που έριχναν Έλληνες φίλαθλοι, τελικά μας ακινητοποίησαν και στη συνέχεια μας συνέλαβαν», φέρεται να λέει και καταλήγει: «Δεν είμαι σε θέση να γνωρίζω λόγω της απόστασης ποιος πραγματικά έπληξε με αιχμηρό αντικείμενο, μαχαίρι τον άτυχο Μιχάλη Κατσουρή, αποτρόπαια πράξη, για την οποία λυπηθήκαμε βαθύτατα». Το επιχείρημα ότι βρισκόταν για δουλειά στη Νέα Φιλαδέλφεια το βράδυ της Δευτέρας, προέβαλλε στο υπόμνημά του ένας 22χρονος κατηγορούμενος με καταγωγή από την Αλβανία, στην κατοχή του οποίου εντόπισαν οι Αρχές έναν αναδιπλούμενο σουγιά. «Είμαι ηλεκτρολόγος. Στις 7/8/2023, ήμουν στην περιοχή της Νέας Φιλαδέλφειας για δουλειά. Τελείωσα αργά τη δουλειά. Είχα δώσει ραντεβού με την κοπέλα μου στο σταθμό ΗΣΑΠ ""ΠΕΡΙΣΣΟΣ"" για να συνεχίσουμε με τρένο με κατεύθυνση τον Πειραιά, με σκοπό να φτάσουμε στο Γαλάτσι. Η κοπέλα μου ήρθε για μια εβδομάδα από Άνδρο».  Ο συγκεκριμένος κατηγορούμενος, που φέρεται να βρίσκεται στο βασικό κλοιό των υπόπτων για τη δολοφονία του 29χρονου Μιχάλη, ισχυρίζεται ότι πήγε στο χώρο των επεισοδίων, έπειτα από τις φωνές και τις φωτοβολίδες, που είδε εκείνο το βράδυ. «Όσο περίμενα έξω από το σταθμό, άκουσα φωνές, εκρήξεις και φωτοβολίδες και πήγα να δω τι γίνεται. Δεν συμμετείχα στα επεισόδια. Ο αναδιπλούμενος σουγιάς που βρέθηκε επάνω μου, είναι για τη δουλειά μου. Το χρησιμοποιώ στη δουλειά μου. Δεν είμαι οργανωμένος οπαδός του ΠΑΟ, είμαι απλός φίλαθλος. Πηγαίνω στο γήπεδο, με τον πατέρα μου και τον αδερφό μου, όποτε βρίσκω φθηνά εισιτήρια. Ζήτω να γίνει άρση απορρήτου των επικοινωνιών μου, να ελεγχθεί το κινητό μου και να μου πάρουν δείγμα dna, προκειμένου να διαπιστωθεί ότι δεν έχω καμία σχέση με τα όσα με κατηγορούν». Περαστικός από το σημείο της συμπλοκής δήλωσε και ένας 27χρονος Έλληνας, στο κατάστημα του οποίου στους Αμπελοκήπους έγινε χθες καταδρομική επίθεση από οπαδούς της ΑΕΚ. «Σας δηλώνω κατηγορηματικά ότι ουδεμία σχέση έχω με όσα συνέβησαν στην περιοχή της Νέας Φιλαδέλφειας μεταξύ των εγκληματιών Κροατών, οι οποίοι ήρθαν στην Ελλάδα, για να σκοτώσουν και να καταστρέψουν περιουσίες, και των κακοποιών οργανωμένων οπαδών της ΑΕΚ, οι οποίοι είχαν φονικό ραντεβού με τους εγκληματίες Κροάτες και ήταν ομοίως ένοπλοι με μαχαίρια, σιδηρολοστούς, ξύλινα ρόπαλα και άλλα επικίνδυνα όπλα, όπως προκύπτει από τα βίντεο, τα οποία κατέσχεσε και εισήγαγε στη δικογραφία η ΕΛΑΣ», φέρεται να σημειώνει στο απολογητικό του υπόμνημα. Μάλιστα, υποστηρίζει ότι «την επίμαχη μέρα κατά τις απογευματινές ώρες επισκέφτηκα το κατάστημα στην περιοχή της Νέας Ιωνίας Αττικής μαζί με την αρραβωνιαστικιά μου και τον ενδυνάμει συναίτερο στο νέο επαγγελματικό μας εγχείρημα, με σκοπό να εποπτεύσουν τις εγκαταστάσεις της εν λόγω επιχειρήσης και στη συνέχεια συναντήθηκα με ένα γνωστό μου στην οικία του στην περιοχή της νέας Ιωνίας, για τον έλεγχο της κατάστασης της μοτοσικλέτας που διέθετε προς πώληση και είχα εκδηλώσει από πλευράς μου ενδιαφέρον αγοράς». Απαντώντας στο γιατί βρέθηκε στο χώρο των επεισοδίων ο 27χρονος υποστηρίζει ότι δεν γνώριζε τους συγκεντρωμένους Κροάτες και εμφανίστηκε μόλις άκουσε και είδε τις φωτοβολίδες. «Ενώσω συζητούσαμε, περί ώρα 11 παρά το βράδυ ακούσαμε δυνατούς κράτους λάμψης, κροτίδες, φωτοβολίδες και εκρηκτικές ύλες από την περιοχή το γήπεδο της αεκ, οπότε εκ περιεργείας έσπευσα στο σημείο επί της οδού Αλεξάνδρου Παπαναστασίου και δη στο σημείο προέλευσης του εκκωφαντικό θόρυβο, το οποίο απέχει μόλις 5 λεπτά με τα πόδια, προκειμένου να διαπιστώσω τι συνέβη. Όταν έφτασα στο σημείο είδα και άκουσα να εκρήγνυται κροτίδες και να ακούγονται κραυγές και βρισιές των εμπλεκομένων, οπότε αποχώρησα φοβούμενος για την σωματική μου ακεραιότητα, και κατευθύνθηκα στο σταθμό του Περισσού κινούμενος επί της οδού Παπαναστασίου και εκείνη τη στιγμή συνέπεσε να μετακινούνται προς τα εκεί τα άγνωστα πρόσωπα, των οποίων δε γνώριζα ούτε καν την εθνικότητα». Όπως αναφέρει, τον εντόπισαν να περπατάει και όχι να τρέχει και πάνω του δεν εντοπίστηκε τίποτα. «Βρέθηκα στην ευρύτερη περιοχή να περπατώ και όχι να τρέχω, χωρίς να φοράω κουκούλα, κράνος, γάντια και κυρίως δεν ευρέθη στην κατοχή μου κανένα μαχαίρι και κανένας σουγιάς από αυτούς που κατασχέθηκαν, κανένα ξύλο, κανένας σιδηρολοστός και κανένα αιχμηρό αντικείμενο. Το μόνο μεμπτό είναι ότι βρέθηκα στο λάθος μέρος τη λάθος στιγμή!», υποστηρίζει ο κατηγορούμενος που δηλώνει αθώος και μόνο οργανωμένος οπαδός του Παναθηναϊκου. «Η όλη εμπλοκή μου στην εν λόγω υπόθεση και η μετέπειτα σύλληψη μου στηρίζεται, όπως προκύπτει από το διαβιβαστικό της αστυνομίας, στο ότι είμαι οργανωμένος οπαδός του Παναθηναϊκού και στην αυθαίρετη και ψεύδη μαρτυρική κατάθεση ενός νεαρού αστυνομικού της ομάδας Δρασης της ΕΛ. ΑΣ., Χ.Φ, ο όποιος με είδε να περπατάω σε μια οδό κοντά στο σημείο, όπου έγιναν τα επεισόδια στην Φιλαδέλφεια. Απόλυτο επιχείρημα της αθωότητας μου αποτελεί το ότι αν πράγματι συμμετείχα στα επεισόδια, με τα οποία αποδεικνύεται εκ των ως άνω ότι ουδεμία σχέση έχω, δεν θα εκινούμην προς την οδό Παπαναστασιου, αλλά προς την οδό Μαγνησίας, δηλαδή στην εντελώς αντίθετη κατεύθυνση, όπου εκ του ασφαλούς θα μπορούσα να κρυφτώ με ασφάλεια χωρίς να με ενοχλήσει κανείς. Ομοίως απόλυτη απόδειξη της αθωότητας μου αποτελεί ο ιδιαίτερος σωματότυπος μου, αφού είμαι ιδιαίτερα χαρακτηριστικά ψηλός και θα ήταν εύκολο να διακριθεί αυτός ο σωματότυπός μου είτε από τους αστυνομικούς που διενήργησαν την μελέτη των εισαχθέντων βίντεο, είτε από αυτόπτες μάρτυρες, είτε παθόντες είτε θαμώνες της περιοχής, που θα περιέγραφα τόσο το σωματότυπό μου όσο και τα χαρακτηριστικά του προσώπου μου». Οι απολογίες των 30 κατηγορουμένων είναι σε εξέλιξη και διεξάγονται παράλληλα ενώπιον τριών ανακριτών.",True
newsbomb.gr,https://www.newsbomb.gr/ellada/story/1457497/thlipsi-sto-rethymno-pethane-o-gnostos-epixeirimatias-giorgos-viglirakis,ΕΛΛΑΔΑ,Θλίψη στο Ρέθυμνο - Πέθανε ο γνωστός επιχειρηματίας Γιώργος Βιγλιράκης,2023-08-11T19:19:11+03:00,Newsbomb,Newsbomb Θλίψη σκόρπισε στο Ρέθυμνο η είδηση του θανάτου του επιχειρηματία Γιώργη Βιγλιράκη. Διαβάστε περισσότερα στο daynight.gr,False
newsbomb.gr,https://www.newsbomb.gr/ellada/story/1457494/kinisi-mat-apo-tin-ert1-rixnei-stin-arena-to-diko-tis-proino,ΕΛΛΑΔΑ,Κίνηση ματ από την ΕΡΤ1 - Ρίχνει στην αρένα το δικό της πρωινό ,2023-08-11T19:15:30+03:00,,"Κατερίνα Θεοδωροπούλου Τα στελέχη της ΕΡΤ πήραν μία απόφαση που φέρνει νέα δεδομένα στην πρωινή ζώνη Ξαναμοιράζεται η τράπουλα στην πρωινή ζώνη, αφού η μία ανατροπή μετά την άλλη βλέπει το φως της δημοσιότητας. Μετά τη μετακίνηση της Φαίης Σκορδά στις 12.00, σειρά έχει μία ακόμη αλλαγή που έρχεται από το μέτωπο της ΕΡΤ1.  Σύμφωνα με το τρέιλερ της εκπομπής «Πρωίαν σε είδον», που βρίσκεται ήδη στον αέρα, ο Φώτης Σεργουλόπουλος και η Τζένη Μελιτά θα λένε την πρώτη «καλημέρα’ για τη νέα σεζόν στις 10.00 από τις 4 Σεπτεμβρίου. Στο βίντεο βλέπουμε τους δύο παρουσιαστές με αθλητική ενδυμασία, εμπνευσμένους από τους αγώνες της εθνικής ομάδας, να κρατούν μπάλα μπάσκετ και να παίζουν.  Η εκπομπή πλέον θα μεταδίδεται καθημερινά στη ζώνη 10.00-13.00, αντί για το μεσημέρι που την βλέπαμε πέρσι. Η λίστα, λοιπόν, με τα πρωινά μεγαλώνει. Στο μέτωπο του ALPHA, η «Super Κατερίνα» με την Κατερίνα Καινούργιου και τους Γρηγόρη Γκουντάρα, Χρίσλα Γεωργακοπούλου, Γιάννη Πουλόπουλο, Χάρη Λεμπιδάκη και Ανδρέα Μικρούτσικο, θα βγαίνει στον αέρα στις 10.00. Στις 11.00, στο MEGA, η Δανάη Μπάρκα θα βρεθεί και πάλι στη θέση της. Οι Αρης Καβατζίκης, Δέσποινα Καμπούρη και Γιώργος Κρικοριάν, παραμένουν στο «Πάμε Δανάη!».   Αλλαγές θα δούμε στη σύνθεση του «Πρωινού» στον ΑΝΤ1. Ο Γιώργος Λιάγκας θα υποδεχτεί ένα νέο πρόσωπο, την Ελένη Βουλγαράκη. «Μεταγραφή» από τη Σίσσυ Χρηστίδου, η νεαρή κοπέλα θα ασχοληθεί με τα εμπορικά θέματα, αλλά και με τις γυναικείες στήλες. Ο Βαγγέλης Περρής, επίσης, θα εισβάλει στο μαγκαζίνο, ενώ οι Φωτεινή Πετρογιάννη, Τάσος Τεργιάκης και Αρια Καλύβα, θα παραμείνουν στις θέσεις τους. Το ίδιο θα συμβεί και με τη Λίτσα Πατέρα.  Ανακατατάξεις και αλλαγές στο OPEN. Η αποχώρηση της Μπέττυς Μαγγίρα φέρνει την Ελένη Τσολάκη στην καθημερινή πρωινή ζώνη και απομένει να μάθουμε τις λεπτομέρειες. Σύμφωνα με τις πρώτες πληροφορίες, ο Νίκος Γεωργιάδης, ο Ποσειδώνας Γιαννόπουλος, ο Δημήτρης Μηλιόγλου έχουν δώσει τα χέρια. Οσον αφορά στο «Breakfast@STAR», η Ελένη Χατζίδου και ο Ετεοκλής Παύλου θα συνεχίσουν για δεύτερη χρονιά στο STAR με πολλές αλλαγές στην ομάδα και τη θεματολογία. Μαίρη Αργυριάδου, Λιλή Πυράκη και Κωνσταντίνος Ντάφλος είναι τα πρόσωπα που έχουν έρθει σε συμφωνία ενώ ίσως θα δούμε κάποια άτομα ακόμη.  ",True
newsbomb.gr,https://www.newsbomb.gr/ellada/story/1457493/pylos-sto-katakolo-metaferontai-oi-70-metanastes-pou-entopistikan-se-istioforo,ΕΛΛΑΔΑ,Πύλος: Στο Κατάκολο μεταφέρονται οι 70 μετανάστες που εντοπίστηκαν σε ιστιοφόρο,2023-08-11T19:11:36+03:00,Newsbomb,"Newsbomb Περίπου 70 άτομα μεταφέρονται στο λιμάνι του Κατάκολου στην Ηλεία Σε σκάφος ανοιχτής θαλασσής του λιμενικού επιβιβάστηκαν πριν λίγη ώρα οι μετανάστες που εντοπίστηκαν σε ιστιοφόρο σκάφος τις πρώτες πρωινές ώρες της Παρασκευής 11 Αυγούστου στη θαλάσσια περιοχή 43 ναυτικά μίλια Ν.Δ της Πύλου, Η επιχείρηση ξεκίνησε μετά από κλήση έκτακτης ανάγκης στο 112. Σύμφωνα με το γραφείο τύπου του λιμενικού, περίπου 70 άτομα μεταφέρονται στο λιμάνι του Κατάκολου στην Ηλεία , όπου αναμένεται να φτάσουν γύρω στις 21:00.",False
newsbomb.gr,https://www.newsbomb.gr/ellada/astynomiko-reportaz/story/1457492/zefyri-pyrovoloyse-me-oplo-pou-klapike-apo-spiti-astynomikoy-treis-oi-syllipseis,ΑΣΤΥΝΟΜΙΚΟ,Ζεφύρι: Πυροβολούσε με όπλο που κλάπηκε από σπίτι αστυνομικού - Τρεις οι συλλήψεις,2023-08-11T19:03:17+03:00,Newsbomb,"Newsbomb Οι αστυνομικοί συνέλαβαν τρία άτομα για άσκοπους πυροβολισμούς στο Ζεφύρι  Σε τρεις συλλήψεις για αδικαιολογήτους πυροβολισμούς και κατοχή όπλων προχώρησαν οι αστυνομικοί στο Ζεφύρι, τα ξημερώματα της Παρασκευής. Η πρώτη σύλληψη αφορά έναν 22χρονο, ο οποίος συνελήφθη στο πλαίσιο του αυτοφώρου από αστυνομικούς της ομάδας ΔΙ.ΑΣ με την κατηγορία της παράβασης της νομοθεσίας περί όπλων και κλοπή. Πιο συγκεκριμένα, έπειτα από σήμα του Κέντρου της Άμεσης Δράσης για άσκοπους πυροβολισμούς στο Ζεφύρι, οι αστυνομικοί εντόπισαν τον 22χρονο και στην κατοχή του βρέθηκαν και κατασχέθηκαν: Παράλληλα, συνελήφθησαν, στο πλαίσιο του αυτοφώρου, πρώτες πρωινές ώρες σήμερα (11/8) στο Ζεφύρι, από αστυνομικούς της Ο.Π.Κ.Ε. της Διεύθυνσης Ασφαλείας Αττικής, -2- ημεδαποί, 29 και 24 ετών, κατηγορούμενοι για παράβαση της νομοθεσίας περί όπλων. Κληθέντες αστυνομικοί, εντόπισαν τους κατηγορούμενους, εντός οχήματος, με τον 29χρονο να ενεργεί άσκοπους πυροβολισμούς. Από την έρευνα στην κατοχή τους, εντός του οχήματος και πλησίον αυτού βρέθηκαν και κατασχέθηκαν:  Οι συλληφθέντες, με τη σε βάρος τους σχηματισθείσα δικογραφία από το Τμήμα Ασφαλείας Ζεφυρίου, οδηγήθηκαν στον αρμόδιο Εισαγγελέα.",False
newsbomb.gr,https://www.newsbomb.gr/ellada/dikaiosynh/story/1457490/mixalis-katsouris-ti-lene-oi-katigoroymenoi-gia-ti-dolofonia-sti-nea-filadelfeia-stis-apologies,ΔΙΚΑΙΟΣΥΝΗ,Μιχάλης Κατσουρής: Τι λένε οι κατηγορούμενοι για τη δολοφονία στη Νέα Φιλαδέλφεια στις απολογίες,2023-08-11T18:57:01+03:00,,"Σοφία Σπίγγου Οι απολογίες των 30 κατηγορουμένων για τη δολοφονία του Μιχάλη Κατσουρή είναι σε εξέλιξη και διεξάγονται παράλληλα ενώπιον τριών ανακριτών Σε πλήρη άρνηση των κατηγοριών που τους αποδίδονται φέρονται να έχουν προβεί όσοι απολογούνται από το πρωί της Παρασκευής ενώπιον των ανακριτών για τα αιματηρά επεισόδια της Νέας Φιλαδελφειας και τη δολοφονία του 29χρονου Μιχάλη Κατσουρή. «Είχαμε μεταβεί στο γήπεδο OPAP ARENA Αγία Σοφία, προκειμένου να παρακολουθήσουμε την προπόνηση της ομάδας μας, Ντιναμό Ζάγκρεμπ, την προηγούμενη ημέρα του αγώνα με την ΑΕΚ, για τον οποίο αγώνα δεν είχαμε εξασφαλίσει εισιτήρια, κατόπιν της απαγόρευσης της UEFA και απροσδόκητα βρεθήκαμε αναμεμειγμένοι σε εκτεταμένα, βίαια επεισόδια και έκτροπα που ελάμβαναν χώρα τουλάχιστον για μισή ώρα, χωρίς την έγκαιρη επέμβαση της αστυνομικής αρχής», φέρεται να αναφέρει ο ένας εκ των κατηγορουμένων στο απολογητικό του υπόμνημα. Μάλιστα, φέρεται να επιχειρεί να αιτιολογήσει το τρέξιμο που ακολούθησε των επεισοδίων υποστηρίζοντας ότι το έβαλαν στα πόδια, γιατί φοβήθηκαν ότι θα συλληφθούν. «Οι αστυνομικές δυνάμεις μας ακολούθησαν και φοβισμένοι από την ένταση και τα καπνογόνα που έριχναν Έλληνες φίλαθλοι, τελικά μας ακινητοποίησαν και στη συνέχεια μας συνέλαβαν», φέρεται να λέει και καταλήγει: «Δεν είμαι σε θέση να γνωρίζω λόγω της απόστασης ποιος πραγματικά έπληξε με αιχμηρό αντικείμενο, μαχαίρι τον άτυχο Μιχάλη Κατσουρή, αποτρόπαια πράξη, για την οποία λυπηθήκαμε βαθύτατα». Το επιχείρημα ότι βρισκόταν για δουλειά στη Νέα Φιλαδέλφεια το βράδυ της Δευτέρας, προέβαλλε στο υπόμνημά του ένας 22χρονος κατηγορούμενος με καταγωγή από την Αλβανία, στην κατοχή του οποίου εντόπισαν οι Αρχές έναν αναδιπλούμενο σουγιά. «Είμαι ηλεκτρολόγος. Στις 7/8/2023, ήμουν στην περιοχή της Νέας Φιλαδέλφειας για δουλειά. Τελείωσα αργά τη δουλειά. Είχα δώσει ραντεβού με την κοπέλα μου στο σταθμό ΗΣΑΠ ""ΠΕΡΙΣΣΟΣ"" για να συνεχίσουμε με τρένο με κατεύθυνση τον Πειραιά, με σκοπό να φτάσουμε στο Γαλάτσι. Η κοπέλα μου ήρθε για μια εβδομάδα από Άνδρο». Ο συγκεκριμένος κατηγορούμενος, που φέρεται να βρίσκεται στο βασικό κλοιό των υπόπτων για τη δολοφονία του 29χρονου Μιχάλη, ισχυρίζεται ότι πήγε στο χώρο των επεισοδίων, έπειτα από τις φωνές και τις φωτοβολίδες, που είδε εκείνο το βράδυ. «Όσο περίμενα έξω από το σταθμό, άκουσα φωνές, εκρήξεις και φωτοβολίδες και πήγα να δω τι γίνεται. Δεν συμμετείχα στα επεισόδια. Ο αναδιπλούμενος σουγιάς που βρέθηκε επάνω μου, είναι για τη δουλειά μου. Το χρησιμοποιώ στη δουλειά μου. Δεν είμαι οργανωμένος οπαδός του ΠΑΟ, είμαι απλός φίλαθλος. Πηγαίνω στο γήπεδο, με τον πατέρα μου και τον αδερφό μου, όποτε βρίσκω φθηνά εισιτήρια. Ζήτω να γίνει άρση απορρήτου των επικοινωνιών μου, να ελεγχθεί το κινητό μου και να μου πάρουν δείγμα dna, προκειμένου να διαπιστωθεί ότι δεν έχω καμία σχέση με τα όσα με κατηγορούν».  Περαστικός από το σημείο της συμπλοκής δήλωσε και ένας 27χρονος Έλληνας, στο κατάστημα του οποίου στους Αμπελοκήπους έγινε χθες καταδρομική επίθεση από οπαδούς της ΑΕΚ. «Σας δηλώνω κατηγορηματικά ότι ουδεμία σχέση έχω με όσα συνέβησαν στην περιοχή της Νέας Φιλαδέλφειας μεταξύ των εγκληματιών Κροατών, οι οποίοι ήρθαν στην Ελλάδα, για να σκοτώσουν και να καταστρέψουν περιουσίες, και των κακοποιών οργανωμένων οπαδών της ΑΕΚ, οι οποίοι είχαν φονικό ραντεβού με τους εγκληματίες Κροάτες και ήταν ομοίως ένοπλοι με μαχαίρια, σιδηρολοστούς, ξύλινα ρόπαλα και άλλα επικίνδυνα όπλα, όπως προκύπτει από τα βίντεο, τα οποία κατέσχεσε και εισήγαγε στη δικογραφία η ΕΛΑΣ», φέρεται να σημειώνει στο απολογητικό του υπόμνημα. Μάλιστα, υποστηρίζει ότι «την επίμαχη μέρα κατά τις απογευματινές ώρες επισκέφτηκα το κατάστημα στην περιοχή της Νέας Ιωνίας Αττικής μαζί με την αρραβωνιαστικιά μου και τον ενδυνάμει συναίτερο στο νέο επαγγελματικό μας εγχείρημα, με σκοπό να εποπτεύσουν τις εγκαταστάσεις της εν λόγω επιχειρήσης και στη συνέχεια συναντήθηκα με ένα γνωστό μου στην οικία του στην περιοχή της νέας Ιωνίας, για τον έλεγχο της κατάστασης της μοτοσικλέτας που διέθετε προς πώληση και είχα εκδηλώσει από πλευράς μου ενδιαφέρον αγοράς». Απαντώντας στο γιατί βρέθηκε στο χώρο των επεισοδίων ο 27χρονος υποστηρίζει ότι δεν γνώριζε τους συγκεντρωμένους Κροάτες και εμφανίστηκε μόλις άκουσε και είδε τις φωτοβολίδες. «Ενώσω συζητούσαμε, περί ώρα 11 παρά το βράδυ ακούσαμε δυνατούς κράτους λάμψης, κροτίδες, φωτοβολίδες και εκρηκτικές ύλες από την περιοχή το γήπεδο της αεκ, οπότε εκ περιεργείας έσπευσα στο σημείο επί της οδού Αλεξάνδρου Παπαναστασίου και δη στο σημείο προέλευσης του εκκωφαντικό θόρυβο, το οποίο απέχει μόλις 5 λεπτά με τα πόδια, προκειμένου να διαπιστώσω τι συνέβη. Όταν έφτασα στο σημείο είδα και άκουσα να εκρήγνυται κροτίδες και να ακούγονται κραυγές και βρισιές των εμπλεκομένων, οπότε αποχώρησα φοβούμενος για την σωματική μου ακεραιότητα, και κατευθύνθηκα στο σταθμό του Περισσού κινούμενος επί της οδού Παπαναστασίου και εκείνη τη στιγμή συνέπεσε να μετακινούνται προς τα εκεί τα άγνωστα πρόσωπα, των οποίων δε γνώριζα ούτε καν την εθνικότητα». Όπως αναφέρει, τον εντόπισαν να περπατάει και όχι να τρέχει και πάνω του δεν εντοπίστηκε τίποτα. «Βρέθηκα στην ευρύτερη περιοχή να περπατώ και όχι να τρέχω, χωρίς να φοράω κουκούλα, κράνος, γάντια και κυρίως δεν ευρέθη στην κατοχή μου κανένα μαχαίρι και κανένας σουγιάς από αυτούς που κατασχέθηκαν, κανένα ξύλο, κανένας σιδηρολοστός και κανένα αιχμηρό αντικείμενο. Το μόνο μεμπτό είναι ότι βρέθηκα στο λάθος μέρος τη λάθος στιγμή!», υποστηρίζει ο κατηγορούμενος που δηλώνει αθώος και μόνο οργανωμένος οπαδός του Παναθηναϊκου. «Η όλη εμπλοκή μου στην εν λόγω υπόθεση και η μετέπειτα σύλληψη μου στηρίζεται, όπως προκύπτει από το διαβιβαστικό της αστυνομίας, στο ότι είμαι οργανωμένος οπαδός του Παναθηναϊκού και στην αυθαίρετη και ψεύδη μαρτυρική κατάθεση ενός νεαρού αστυνομικού της ομάδας Δρασης της ΕΛ. ΑΣ., Χ.Φ, ο όποιος με είδε να περπατάω σε μια οδό κοντά στο σημείο, όπου έγιναν τα επεισόδια στην Φιλαδέλφεια. Απόλυτο επιχείρημα της αθωότητας μου αποτελεί το ότι αν πράγματι συμμετείχα στα επεισόδια, με τα οποία αποδεικνύεται εκ των ως άνω ότι ουδεμία σχέση έχω, δεν θα εκινούμην προς την οδό Παπαναστασιου, αλλά προς την οδό Μαγνησίας, δηλαδή στην εντελώς αντίθετη κατεύθυνση, όπου εκ του ασφαλούς θα μπορούσα να κρυφτώ με ασφάλεια χωρίς να με ενοχλήσει κανείς. Ομοίως απόλυτη απόδειξη της αθωότητας μου αποτελεί ο ιδιαίτερος σωματότυπος μου, αφού είμαι ιδιαίτερα χαρακτηριστικά ψηλός και θα ήταν εύκολο να διακριθεί αυτός ο σωματότυπός μου είτε από τους αστυνομικούς που διενήργησαν την μελέτη των εισαχθέντων βίντεο, είτε από αυτόπτες μάρτυρες, είτε παθόντες είτε θαμώνες της περιοχής, που θα περιέγραφα τόσο το σωματότυπό μου όσο και τα χαρακτηριστικά του προσώπου μου». Οι απολογίες των 30 κατηγορουμένων είναι σε εξέλιξη και διεξάγονται παράλληλα ενώπιον τριών ανακριτών.",False
newsbomb.gr,https://www.newsbomb.gr/ellada/story/1457489/mixalis-katsouris-aektzi-mou-xeirokrotiste-to-paidi-mou-sparazei-i-mitera-tou-29xronou,ΕΛΛΑΔΑ,"Μιχάλης Κατσουρής: «ΑΕΚτζή μου, χειροκροτήστε το παιδί μου» - Σπαράζει η μητέρα του 29χρονου",2023-08-11T18:50:10+03:00,Newsbomb,"Newsbomb Μιχάλης Κατσουρής: Εν μέσω χειροκροτημάτων αποχώρησε από τον ιερό ναό του Αγίου Κωνσταντίνου το φέρετρο με τη σορό του αδικοχαμένου οπαδού της ΑΕΚ - Σπαρακτικά λόγια από τη μητέρα του Συγκλονιστικές στιγμές εκτυλίχθηκαν στον ιερό ναό του Αγίου Κωνσταντίνου στην Ελευσίνα όπου τελέστηκε η κηδεία του άτυχου οπαδού της ΑΕΚ Μιχάλη Κατσουρή, ο οποίος δολοφονήθηκε κατά τη διάρκεια των αιματηρών επεισοδίων στη Νέα Φιλαδέλφεια. Το τελευταίο αντίο στον 29χρονο που δέχθηκε φονική μαχαιριά στο δεξί του χέρι από την οποία και κατέληξε, είπαν το απόγευμα της Παρασκευής, φίλοι, συγγενείς καθώς και πλήθος φίλων της ΑΕΚ αλλά και μέλη της «κιτρινόμαυρης» ΠΑΕ. Ιδιαίτερη συγκίνηση επικράτησε όταν το φέρετρο με τη σορό του Μιχάλη Κατσουρή, αποχώρησε από τον ιερό ναό του Αγίου Κωνσταντίνου υπό πλήθος χειροκροτημάτων. Τραγικές φιγούρες οι γονείς του άτυχου Μιχάλη με την μητέρα του να φωνάζει «Αφήστε να φτάσω στο παιδί μου... αγόρι μου, ΑΕΚτζή μου. Χειροκροτήστε το παιδί μου» ακολουθώντας το φέρετρο του γιου της, το οποίο έφτασε λίγο αργότερα στο κοιμητήριο της Ελευσίνας όπου ετάφη ο αδικοχαμένος 29χρονος.  Την ίδια ώρα συγκλονίζει και το μήνυμα που έστειλε η μητέρα του εντός του ιερού ναού. «Η απώλεια πονάει αλλά είμαστε ήσυχοι, γιατί βρίσκεσαι ήδη δίπλα στους αγγέλους», ακούγεται να λέει. «Πού σε πηγαίνουν παιδάκι μου;», είπε σε άλλο σημείο Όσοι βρέθηκαν στην εκκλησία αποχαιρέτισαν τον Μιχάλη Κατσουρή με κίτρινα τριαντάφυλλα ενώ η νεκροφόρα που μετέφερε τη σορό του ήταν στολισμένη με κιτρινόμαυρες κορδέλες, κίτρινα λουλούδια και ένα κασκόλ της «Original». Από νωρίς  έξω από το ναό του Αγίου Κωνσταντίνου είχαν τοποθετηθεί πολλά στεφάνια εις μνήμην του Μιχάλη , ο θάνατος του οποίου προήλθε από ακατάσχετη αιμορραγία, που προκλήθηκε από τραύμα με μαχαίρι. Συγκινητικό είναι και το πανό που σήκωσαν φίλοι του Μιχάλη από τον τοπικό σύνδεσμο οπαδών της ΑΕΚ στην Ελευσίνα και έγραφε «Μιχάλη μάγκα ανάμεσά μας πάντα». Πανό που θα συντροφεύει και τους αγώνες της ΑΕΚ σε κάθε γήπεδο που θα έχει τον κόσμο στο πλάι της. Σημειώνεται ότι η οικογένεια ζήτησε αντί στεφάνων να γίνουν δωρεές στον «Σύλλογο Φίλων Παιδιών με καρκίνο – “Ελπίδα”». «Ο Μιχάλης μας ήταν παιδί ευαίσθητο, καλόκαρδο που βοήθησε με αυτοθυσία στις φωτιες, βοηθούσε άστεγους και είχε μεγάλη πίστη στο Θεό. Γι’ αυτό η οικογένεια του, αποφασίσαμε αντί στεφάνων να γίνουν δωρεές για μικρά παιδιά, υπέρ του Σωματείου «ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ» στη μνήμη του αδικοχαμένου μας». Την ώρα που νέα βίντεο έρχονται στο φως της δημοσιότητας για τη δολοφονία του Μιχάλη Κατσουρή στη Νέα Φιλαδέλφεια, ορισμένοι από τους 30 κατηγορούμενους Κροάτες ολοκλήρωσαν τις απολογίες τους για όσα συνέβησαν το βράδυ της περασμένης Δευτέρας έξω από το γήπεδο της ΑΕΚ. Ένας από τους κατηγορούμενους και συγκεκριμένα ο Έλληνας που είναι ιδιοκτήτης καφετέριας στην περιοχή των Αμπελοκήπων ολοκλήρωσε την απολογία του. Επιπλέον, ένας ακόμη κατηγορούμενος και συγκεκριμένα ένας από τους Κροάτες ολοκλήρωσε την απολογία του. Οι συγκεκριμένοι, σύμφωνα με όσα γίνονται γνωστά, στις απολογίες τους υποστήριξαν ότι δεν βρέθηκαν στον χώρο του γηπέδου της ΑΕΚ για να δολοφονήσουν αλλά για να δουν τον αγώνα της ομάδας τους. Οι απολογίες των κατηγορουμένων θα συνεχιστούν το Σάββατο από μία νέα ομάδα 30 κατηγορουμένων και θα ακολουθήσει την ερχόμενη Κυριακή άλλη μία ομάδα από τους εμπλεκόμενους. Για την υπόθεση έχουν απαγγελθεί τέσσερις κακουργηματικές κατηγορίες και επτά πλημμεληματικές.",True
newsbomb.gr,https://www.newsbomb.gr/ellada/story/1457488/mixalis-katsouris-to-pano-ton-filon-tou-ap-to-syndesmo-elefsinas,ΕΛΛΑΔΑ,Μιχάλης Κατσουρής: Το πανό των φίλων του απ’ το σύνδεσμο Ελευσίνας,2023-08-11T18:44:49+03:00,Newsbomb,"Newsbomb Η Ελευσίνα ήταν το μέρος που ζούσε και εκεί έκανε τις πρώτες παρέες με τις οποίες μοιραζόταν την αγάπη για την ΑΕΚ. Δεν γινόταν να μην είναι εκεί στο τελευταίο του ταξίδι… Δύσκολο το «αντίο» σε ένα νέο παιδί που του αφαιρέθηκε η ζωή με τέτοιο τρόπο και για τέτοιο λόγο, όπως συνέβη με τον Μιχάλη Κατσουρή. Στην κηδεία του η βουβαμάρα και η οδύνη «τσακίζουν» κόκαλα. Το δράμα, το πένθος και οι φίλοι του που δεν μπορούν να πιστέψουν τι συνέβη μέσα σε μια στιγμή. Εκεί φυσικά και τα φιλαράκια του απ’ την Ελευσίνα. Τον τόπο του, την πόλη του, το «σπίτι» του. Από τον τοπικό σύνδεσμο οπαδών της ΑΕΚ, με τους οποίους από μικρός μοιραζόταν την ίδια αγάπη, την ίδια «τρέλα» για την ομάδα που είχε στην καρδιά του. Πλέον η θέση που είχαν δίπλα τους στο γήπεδο για τον Μιχάλη, θα είναι κενή. Σήκωσαν λοιπόν ένα πανό. Αυτό έγραφε «Μιχάλη μάγκα ανάμεσά μας πάντα». Πανό που θα συντροφεύει και τους αγώνες της ΑΕΚ σε κάθε γήπεδο που θα έχει τον κόσμο στο πλάι της. ",False
newsbomb.gr,https://www.newsbomb.gr/ellada/ekklhsia/story/1457487/kerkyra-megaloprepis-litaneia-gia-to-thayma-tou-agiou-spyridonos,ΕΚΚΛΗΣΙΑ,Κέρκυρα: Μεγαλοπρεπής λιτανεία για το θαύμα του Αγίου Σπυρίδωνος,2023-08-11T18:43:33+03:00,Newsbomb,"Newsbomb Τελέστηκε η μεγαλοπρεπής παράδοση λιτάνευσης του ιερού σκηνώματος του Αγίου Σπυρίδωνος στην Κέρκυρα Με την καθιερωμένη μεγαλοπρέπεια της κερκυραϊκής παράδοσης λιτανεύτηκε το πρωί της Παρασκευής 11 Αυγούστου 2023 το ιερό σκήνωμα του Αγίου και θαυματουργού Σπυρίδωνος, στο πλαίσιο των εκδηλώσεων για την ανάμνηση του θαύματος διάσωσης της Κέρκυρας από την πολιορκία των Οθωμανών Τούρκων στις 11 Αυγούστου 1716 χάρις στην θαυματουργή παρέμβαση του Αγίου Σπυρίδωνος. Πλήθος κόσμου ακολούθησε τον Άγιο και προσευχήθηκε κατά την λιτάνευση του σκηνώματός του, ενώ την ελληνική κυβέρνηση εκπροσώπησε η Υφυπουργός Οικογένειας Μαρία Αλεξάνδρα Κεφάλα. Κατά την λιτάνευση τελέστηκαν δύο δεήσεις, η πρώτη στην είσοδο του παλαιού φρουρίου, σε ανάμνηση του θαύματος του αγίου, και η δεύτερη στο παλάτι. Οι λατρευτικές εκδηλώσεις συνεχίζονται με την τέλεση του Εσπερινού και της ιεράς αγρυπνίας, ενώ ο Άγιος Σπυρίδων βρίσκεται στην «θύρα», όρθιος, για να τον προσκυνούν και να του απευθύνουν τα αιτήματά τους οι πολυπληθείς πιστοί και προσκυνητές. Δείτε φωτογραφίες από το ekklisiaonline: ",False
newsbomb.gr,https://www.newsbomb.gr/ellada/story/1457486/baraz-metaseismon-meta-ta-3-7-rixter-stis-sporades,ΕΛΛΑΔΑ,"Μπαράζ μετασεισμών μετά τα 3,7 ρίχτερ στις Σποράδες",2023-08-11T18:38:13+03:00,Newsbomb,"Newsbomb Σεισμός: Η σεισμική δόνηση των 3,7 ρίχτερ έγινε αισθητή στα νησιά των Σποράδων και τη Χαλκιδική Έντονη είναι η σεισμική ακολουθία μετά τον σεισμό των 3,7 ρίχτερ που σημειώθηκε λίγο μετά τις 4 το απόγευμα της Παρασκευής στη θαλάσσια περιοχή μεταξύ Σποράδων και Χαλκιδικής. Συγκεκριμένα, το επίκεντρο του σεισμού εντοπίστηκε 42 χιλιόμετρα βόρεια βορειοανατολικά της Σκιάθου, ενώ το εστιακό βάθος υπολογίστηκε στα 15,9 χιλιόμετρα. Η σεισμική δόνηση έγινε αισθητή στα νησιά αλλά και στη Χαλκιδική. Μετά τον σεισμό των 3,7 ρίχτερ ακολούθησαν 5 μετασεισμοί, από 1,9 μέχρι 2,7 ρίχτερ με τον πιο πρόσφατο 2 ρίχτερ στις 18:28. ",True
newsbomb.gr,https://www.newsbomb.gr/ellada/story/1457484/mixalis-katsouris-broyno-alves-sto-newsbomb-gr-einai-poly-dyskolo-gia-emas,ΕΛΛΑΔΑ,Μιχάλης Κατσουρής - Μπρούνο Άλβες στο Newsbomb.gr: «Είναι πολύ δύσκολο για εμάς»,2023-08-11T18:23:54+03:00,Newsbomb,"Newsbomb Το μήνυμα του αθλητικού διευθυντή της ΑΕΚ, Μπρούνο Άλβες στο Newsbomb.gr για τον Μιχάλη Κατσουρή. Στην κάμερα του Newsbomb.gr μίλησε ο αθλητικός διευθυντής της ΠΑΕ ΑΕΚ, Μπρούνο Άλβες ο οποίος έδωσε το παρών στην κηδεία του αδικοχαμένου Μιχάλη Κατσουρή που δολοφονήθηκε στη Νέα Φιλαδέλφεια. «Ήρθαμε εδώ για να τιμήσουμε τη μνήμη του οπαδού που πέθανε. Είναι πολύ δύσκολο για εμάς, θέλουμε να τιμήσουμε τη διαρκή υποστήριξή του προς την ομάδα μας», είναι το μήνυμα που έστειλε ο παλαίμαχος ποσοσφαιριστής της Ένωσης. Με σπαρακτικά λόγια αποχαιρετά τον Μιχάλη Κατσουρή η οικογένειά του. «Η απώλεια πονάει αλλά είμαστε ήσυχοι, γιατί βρίσκεσαι ήδη δίπλα στους αγγέλους», ήταν το μήνυμα που έστειλαν οι δικοί του άνθρωποι στο τελευταίο αντίο του 29χρονου στον ιερό ναό Αγίου Κωνσταντίνου στην Ελευσίνα.  Απαρηγόρητοι οι γονείς του 29χρονου, που χρειάστηκε να νοσηλευτούν αμφότεροι σοκαρισμένοι από την είδηση του θανάτου του παιδιού τους, ζητούν τον εντοπισμό και την τιμωρία του δολοφόνου του. Άνθρωποι κάθε ηλικίας, οπαδοί της ΑΕΚ, φίλοι και συγγενείς του Μιχάλη Κατσουρή, λένε από τις 5 το απόγευμα το τελευταίο αντίο στον 29χρονο ο οποίος δολοφονήθηκε κατά τη διάρκεια των αιματηρών επεισοδίων στη Νέα Φιλαδέλφεια. Την ίδια ώρα όλοι κρατούν κίτρινα τριαντάφυλλα για τον Μιχάλη ενώ η νεκροφόρα που μετέφερε τη σορό του είναι στολισμένη με κιτρινόμαυρες κορδέλες και ένα κασκόλ της «Original». Παράλληλα, έξω από το ναό του Αγίου Κωνσταντίνου στην Ελευσίνα, υπάρχουν πολλά στεφάνια εις μνήμην του Μιχάλη, ο θάνατος του οποίου προήλθε από ακατάσχετη αιμορραγία, που προκλήθηκε από τραύμα με μαχαίρι.",True
newsbomb.gr,https://www.newsbomb.gr/ellada/story/1457480/lizeta-nikolaou-i-istoria-tou-kapten-nik-sto-vapori-apo-tin-persia-pou-egrapse-o-tsitsanis,ΕΛΛΑΔΑ,Λιζέτα Νικολάου: Η ιστορία του «Κάπτεν Νικ» στο «Βαπόρι από την Περσία» που έγραψε ο Τσιτσάνης,2023-08-11T18:20:33+03:00,Newsbomb,"Newsbomb Λιζέτα Νικολάου: Το πλοίο «Γκλόρια» φορτωμένο με 11 τόνους κατεργασμένου χασίες αξίας 4 δισ. δραχμών, πιάστηκε στον Ισθμό της Κορίνθου Άγνωστες ιστορίες που αφορούν στις συνεργασίες της Λιζέτας Νικολάου, που έφυγε από τη ζωή την Παρασκευή 11 Αυγούστου βλέπουν το φως της δημοσιότητας. Η γνωστή τραγουδίστρια συμμετείχε κάνοντας δεύτερη φωνή σε ένα από τα πιο γνωστά τραγούδια του Βασίλη Τσιτσάνη, το «Βαπόρι απ' την Περσία» , το οποίο έχει γνωρίσει μεγάλη επιτυχία, ενώ είχε λογοκριθεί για ένα διάστημα και δέχθηκε απαγορεύσεις στα Δημόσια Μέσα Ενημέρωσης, λόγω της ιστορίας στην οποία βασίζεται. Συγκεκριμένα, στις 7 Ιανουαρίου 1977 το πλοίο «Γκλόρια» φορτωμένο με έντεκα τόνους κατεργασμένου χασίς, συνολικής αξίας 4 δισ. δραχμών, ερχομενο από τη Βηρυτό, με προορισμό είτε την Αμβέρσα είτε το Άμστερνταμ πιάστηκε στον Ισθμό της Κορίνθου. Λίγους μήνες μετά το περιστατικό, ο Βασίλης Τσιτσάνης εμπνεύστηκε το γνωστό τραγούδι.  Τα ρεπορτάζ των εφημερίδων της εποχής ανέφεραν ότι το πλοίο «Γκλόρια» ήταν πλευρισμένο στα Ίσθμια περιμένοντας εντολές για την πορεία του, σύμφωνα με τη «Μηχανή του Χρόνου», ενώ επάνω του βρέθηκαν έντεκα τόνοι χασίς σκεπασμένοι με λινάτσες. Οι αρχές πέρασαν χειροπέδες στον πλοίαρχο και τους ναυτικούς του πλοίου, μεταξύ των οποίων ήταν και δύο Τούρκοι υπήκοοι, οι οποίοι είχαν κρύφτεί στις καμπίνες. Οι άντρες του λιμενικού έριξαν καπνογόνα αναγκάζοντάς τους έτσι να ανέβουν στο κατάστρωμα. Στο πλοίο βρέθηκαν επίσης δύο πιστόλια τύπου μπράουνινγκ και πεντακόσιες σφαίρες. Οι πληροφορίες ανέφεραν ότι παραλήπτες του φορτίου ήταν Λιβανέζοι υπήκοοι στην Αμβέρσα ή το Άμστερνταμ. Ο πλοίαρχος του πλοίου, ο Νίκος Ξανθόπουλος, ο «Κάπτεν Νικ» όπως τον αποκάλουσαν, ήταν άνθρωπος της αμερικανικής Υπηρεσίας Δίωξης Ναρκωτικών DEA. Ο «Κάπτεν Νικ» με τα καράβια που είχε στην κατοχή του είχε γυρίσει όλες τις θάλασσες του κόσμου και είχε δικτυωθεί σε όλα τα κυκλώματα του εμπορίου ναρκωτικών, από τις χώρες παραγωγής μέχρι κα ιτον τελευταίο χοντρέμπορο. Οι δύο Τούρκοι που επέβαιναν στο πλοίο οδηγήθηκαν στις φυλακές του Ναυπλίου, ενώ ο «Κάπτεν Νικ» και το πλήρωμα μετά τις υποτιθέμενες συλλήψεις τους, δέχθηκαν τα συγχαρητήρια του αρχηγού του Υ.Ε.Ν. Αλέξανδρου Παπαδόγγονα. Το υπουργείο Οικονομικών έδωσε ως αμοιβή 7,8 εκατ. δραχμές με τον καπετάνιο Νίκο Ξανθόπουλο να λαμβάνει το 1,5 εκατομμύριο, ενώ τα υπόλοιπα χρήματα μοιράστηκαν μεταξύ των αξιωματικών.",True
newsbomb.gr,https://www.newsbomb.gr/ellada/story/1457483/kalymnos-xeiropedes-se-18xrono-pou-katigoreitai-gia-viasmo,ΕΛΛΑΔΑ,Κάλυμνος: Χειροπέδες σε 18χρονο που κατηγορείται για βιασμό,2023-08-11T18:17:26+03:00,Newsbomb,"Newsbomb Κάλυμνος: Σε βάρος του 18χρονου σχηματίστηκε δικογραφία και θα οδηγηθεί στον Εισαγγελέα Χειροπέδες σε 18χρονο ημεδαπό πέρασαν αστυνομικοί στην Κάλυμνο, μετά από καταγγελία σε βάρος του από ανήλικη τουρίστρια από τη Σουηδία, για βιασμό.  Η 16χρονη κοπέλα κατήγγειλε σύμφωνα με την ΕΡΤ, οτι ο 18χρονος την εξανάγκασε σε ερωτικές πράξεις.  Σε βάρος του σχηματίστηκε δικογραφία και θα οδηγηθεί στον Εισαγγελέα.",False
newsbomb.gr,https://www.newsbomb.gr/ellada/story/1457482/mixalis-katsouris-poy-se-pigainoun-paidaki-mou-ksespase-i-mitera-tou-stin-kideia,ΕΛΛΑΔΑ,Μιχάλης Κατσουρής: «Πού σε πηγαίνουν παιδάκι μου;» - Ξέσπασε η μητέρα του στην κηδεία,2023-08-11T18:14:31+03:00,Newsbomb,"Newsbomb Απαρηγόρητοι οι γονείς του Μιχάλη Κατσουρή στην κηδεία του δεν μπορούσαν να πιστέψουν ότι το παιδί τους δολοφονήθηκε «Πού σε πηγαίνουν παιδάκι μου;», έλεγε η μητέρα του Μιχάλη Κατσουρή στο τελευταίο αντίο του παιδιού της στον ιερό ναό του Αγίου Νικολάου στην Ελευσίνα. Η μητέρα του 29χρονου, ο οποίος δολοφονήθηκε άγρια έξω από το γήπεδο της ΑΕΚ κατά τη διάρκεια επεισοδίων, δεν μπορούσε να συνειδητοποιήσει ότι το παιδί της «πέρασε στη γειτονιά των αγγέλων», όπως ήταν και το μήνυμα που έστειλε η οικογένειά του για να τον αποχαιρετίσει. «Πού σε πηγαίνουν παιδάκι μου;» έλεγε υποβασταζόμενη η μητέρα του, που ζητεί να εντοπιστούν οι δολοφόνοι του γιου της και να τιμωρηθούν παραδειγματικά. Την ίδια ώρα συγκλονίζει και το μήνυμα που έστειλε η μητέρα του στην κηδεία του. «Η απώλεια πονάει αλλά είμαστε ήσυχοι, γιατί βρίσκεσαι ήδη δίπλα στους αγγέλους», έλεγαν.  Συγγενείς, φίλοι και οπαδοί της ΑΕΚ αποχαιρέτισαν τον Μιχάλη Κατσουρή με κίτρινα τριαντάφυλλα ενώ η νεκροφόρα που μετέφερε τη σορό του ήταν στολισμένη με κιτρινόμαυρες κορδέλες και ένα κασκόλ της «Original». Σημειώνεται ότι η οικογένεια ζήτησε αντί στεφάνων να γίνουν δωρεές στον «Σύλλογο Φίλων Παιδιών με καρκίνο – “Ελπίδα”». «Ο Μιχάλης μας ήταν παιδί ευαίσθητο, καλόκαρδο που βοήθησε με αυτοθυσία στις φωτιες, βοηθούσε άστεγους και είχε μεγάλη πίστη στο Θεό. Γι’ αυτό η οικογένεια του, αποφασίσαμε αντί στεφάνων να γίνουν δωρεές για μικρά παιδιά, υπέρ του Σωματείου «ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ» στη μνήμη του αδικοχαμένου μας». Αναπάντητα γιατί βαραίνουν την οικογένεια του 29χρονου Μιχάλη, το νήμα της ζωής του οποίου κόπηκε από ένα μαχαίρι, ενώ βρισκόταν στη Νέα Φιλαδέλφεια στο πλευρό της αγαπημένης ομάδας του. Η μητέρα του μη αντέχοντας τα θλιβερά νέα κατέρρευσε και μεταφέρθηκε στο νοσοκομείο Ερυθρός Σταυρός, από που έλαβε χθες το απόγευμα εξιτήριο. «Είναι με φάρμακα, θα έρθει εδώ να συνεχίσει την αγωγή και θα πούμε το τελευταίο αντίο στον Μιχάλη μας» είπε η θεία και νονά του 29χρονου μιλώντας στο Star. Και πρόσθεσε: «Μου είπε ""δεν θα ξαναδώ το παιδί μου να έρχεται στο σπίτι""». Την ίδια ώρα, ο πατέρας του 29χρονου τόνισε ότι το μόνο που τον ενδιαφέρει είναι να βρεθεί ο δολοφόνος του παιδιού του. «Δυστυχώς έχουν χαθεί παιδιά, χάθηκε το παιδί μου και φοβάμαι μην χαθούν κι άλλα. Θέλω πρώτα να αποχαιρετήσω το παιδί μου και μετά θα μιλήσω» ανέφερε χαρακτηριστικά μιλώντας στο Star. Την ώρα που νέα βίντεο έρχονται στο φως της δημοσιότητας για τη δολοφονία του Μιχάλη Κατσουρή στη Νέα Φιλαδέλφεια, ορισμένοι από τους 30 κατηγορούμενους Κροάτες ολοκλήρωσαν τις απολογίες τους για όσα συνέβησαν το βράδυ της περασμένης Δευτέρας έξω από το γήπεδο της ΑΕΚ. Ένας από τους κατηγορούμενους και συγκεκριμένα ο Έλληνας που είναι ιδιοκτήτης καφετέριας στην περιοχή των Αμπελοκήπων ολοκλήρωσε την απολογία του. Επιπλέον, ένας ακόμη κατηγορούμενος και συγκεκριμένα ένας από τους Κροάτες ολοκλήρωσε την απολογία του. Οι συγκεκριμένοι, σύμφωνα με όσα γίνονται γνωστά, στις απολογίες τους υποστήριξαν ότι δεν βρέθηκαν στον χώρο του γηπέδου της ΑΕΚ για να δολοφονήσουν αλλά για να δουν τον αγώνα της ομάδας τους. Οι απολογίες των κατηγορουμένων θα συνεχιστούν το Σάββατο από μία νέα ομάδα 30 κατηγορουμένων και θα ακολουθήσει την ερχόμενη Κυριακή άλλη μία ομάδα από τους εμπλεκόμενους. Για την υπόθεση έχουν απαγγελθεί τέσσερις κακουργηματικές κατηγορίες και επτά πλημμεληματικές.",True
newsbomb.gr,https://www.newsbomb.gr/ellada/story/1457479/adianoito-peristatiko-sto-nayplio-giatroi-tou-nosokomeiou-epesan-thymata-ksylodarmoy-apo-roma,ΕΛΛΑΔΑ,Αδιανόητο περιστατικό στο Ναύπλιο: Γιατροί του νοσοκομείου έπεσαν θύματα ξυλοδαρμού από Ρομά,2023-08-11T18:07:48+03:00,Newsbomb,"Newsbomb Ομάδα 40 με 50 Ρομά επιτέθηκε σε παθολόγους του νοσοκομείου Ναυπλίου και τους χτύπησε σοβαρά Εκτός ελέγχου έχει βγει η κατάσταση στο νοσοκομείο Ναυπλίου με τους εργαζομένου να διαμαρτύρονται για μια ακόμα φορά το μεσημέρι της Παρασκευής 11 Αυγούστου για περιστατικό ξυλοδαρμού γιατρών. Σύμφωνα με την καταγγελία των εργαζομένων στο argolikeseidhseis.gr το περιστατικό σημειώθηκε το απόγευμα της Πέμπτης 10 Αυγούστου, όταν ομάδα 40 με 50 Ρομά επιτέθηκαν σε δυο γιατρούς παθολόγους και τους χτύπησαν σοβαρά. Μάλιστα στον έναν του έσπασαν τα πλευρά. Αυτή δεν είναι η πρώτη φορά που σημειώνεται παρόμοιο περιστατικό, με τους εργαζόμενους να αναφέρουν πως κινδυνεύει η σωματική τους ακεραιότητα και ότι θα πρέπει να ληφθούν επιτέλους άμεσα μέτρα.",True
newsbomb.gr,https://www.newsbomb.gr/ellada/story/1457474/mixalis-katsouris-vriskesai-idi-dipla-stous-aggelous-sygklonizei-i-oikogeneia-tou-stin-kideia,ΕΛΛΑΔΑ,Μιχάλης Κατσουρής: «Βρίσκεσαι ήδη δίπλα στους αγγέλους» - Συγκλονίζει η μητέρα του στην κηδεία,2023-08-11T17:42:30+03:00,Newsbomb,"Newsbomb Συγκινητικές στιγμές στην κηδεία του αδικοχαμένου Μιχάλη Κατσουρή από την οικογένεια του  - Σπαραγμός στο τελευταίο αντίο στον 29χρονο  Με σπαρακτικά λόγια αποχαιρετά τον Μιχάλη Κατσουρή η οικογένειά του. «Η απώλεια πονάει αλλά είμαστε ήσυχοι, γιατί βρίσκεσαι ήδη δίπλα στους αγγέλους», ήταν το μήνυμα που έστειλε η μητέρα του στο τελευταίο αντίο του 29χρονου στον ιερό ναό Αγίου Κωνσταντίνου στην Ελευσίνα. Απαρηγόρητοι οι γονείς του 29χρονου, που χρειάστηκε να νοσηλευτούν αμφότεροι σοκαρισμένοι από την είδηση του θανάτου του παιδιού τους, ζητούν τον εντοπισμό και την τιμωρία του δολοφόνου του. Άνθρωποι κάθε ηλικίας, οπαδοί της ΑΕΚ, φίλοι και συγγενείς του Μιχάλη Κατσουρή, λένε από τις 5 το απόγευμα το τελευταίο αντίο στον 29χρονο ο οποίος δολοφονήθηκε κατά τη διάρκεια των αιματηρών επεισοδίων στη Νέα Φιλαδέλφεια.  Την ίδια ώρα όλοι κρατούν κίτρινα τριαντάφυλλα για τον Μιχάλη ενώ η νεκροφόρα που μετέφερε τη σορό του είναι στολισμένη με κιτρινόμαυρες κορδέλες και ένα κασκόλ της «Original». Παράλληλα, έξω από το ναό του Αγίου Κωνσταντίνου στην Ελευσίνα, υπάρχουν πολλά στεφάνια εις μνήμην του Μιχάλη, ο θάνατος του οποίου προήλθε από ακατάσχετη αιμορραγία, που προκλήθηκε από τραύμα με μαχαίρι. Σημειώνεται ότι η οικογένεια ζήτησε αντί στεφάνων να γίνουν δωρεές στον «Σύλλογο Φίλων Παιδιών με καρκίνο – “Ελπίδα”». «Ο Μιχάλης μας ήταν παιδί ευαίσθητο, καλόκαρδο που βοήθησε με αυτοθυσία στις φωτιες, βοηθούσε άστεγους και είχε μεγάλη πίστη στο Θεό. Γι’ αυτό η οικογένεια του, αποφασίσαμε αντί στεφάνων να γίνουν δωρεές για μικρά παιδιά, υπέρ του Σωματείου «ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ» στη μνήμη του αδικοχαμένου μας». Αναπάντητα γιατί βαραίνουν την οικογένεια του 29χρονου Μιχάλη, το νήμα της ζωής του οποίου κόπηκε από ένα μαχαίρι, ενώ βρισκόταν στη Νέα Φιλαδέλφεια στο πλευρό της αγαπημένης ομάδας του. Η μητέρα του μη αντέχοντας τα θλιβερά νέα κατέρρευσε και μεταφέρθηκε στο νοσοκομείο Ερυθρός Σταυρός, από που έλαβε χθες το απόγευμα εξιτήριο. «Είναι με φάρμακα, θα έρθει εδώ να συνεχίσει την αγωγή και θα πούμε το τελευταίο αντίο στον Μιχάλη μας» είπε η θεία και νονά του 29χρονου μιλώντας στο Star. Και πρόσθεσε: «Μου είπε ""δεν θα ξαναδώ το παιδί μου να έρχεται στο σπίτι""». Την ίδια ώρα, ο πατέρας του 29χρονου τόνισε ότι το μόνο που τον ενδιαφέρει είναι να βρεθεί ο δολοφόνος του παιδιού του. «Δυστυχώς έχουν χαθεί παιδιά, χάθηκε το παιδί μου και φοβάμαι μην χαθούν κι άλλα. Θέλω πρώτα να αποχαιρετήσω το παιδί μου και μετά θα μιλήσω» ανέφερε χαρακτηριστικά μιλώντας στο Star. Την ώρα που νέα βίντεο έρχονται στο φως της δημοσιότητας για τη δολοφονία του Μιχάλη Κατσουρή στη Νέα Φιλαδέλφεια, ορισμένοι από τους 30 κατηγορούμενους Κροάτες ολοκλήρωσαν τις απολογίες τους για όσα συνέβησαν το βράδυ της περασμένης Δευτέρας έξω από το γήπεδο της ΑΕΚ. Ένας από τους κατηγορούμενους και συγκεκριμένα ο Έλληνας που είναι ιδιοκτήτης καφετέριας στην περιοχή των Αμπελοκήπων ολοκλήρωσε την απολογία του. Επιπλέον, ένας ακόμη κατηγορούμενος και συγκεκριμένα ένας από τους Κροάτες ολοκλήρωσε την απολογία του. Οι συγκεκριμένοι, σύμφωνα με όσα γίνονται γνωστά, στις απολογίες τους υποστήριξαν ότι δεν βρέθηκαν στον χώρο του γηπέδου της ΑΕΚ για να δολοφονήσουν αλλά για να δουν τον αγώνα της ομάδας τους. Οι απολογίες των κατηγορουμένων θα συνεχιστούν το Σάββατο από μία νέα ομάδα 30 κατηγορουμένων και θα ακολουθήσει την ερχόμενη Κυριακή άλλη μία ομάδα από τους εμπλεκόμενους. Για την υπόθεση έχουν απαγγελθεί τέσσερις κακουργηματικές κατηγορίες και επτά πλημμεληματικές.",True
newsbomb.gr,https://www.newsbomb.gr/ellada/story/1457471/didymoteixo-sto-nosokomeio-paratypos-metanastis-pou-travmatistike-apo-pyrovolismo,ΕΛΛΑΔΑ,Διδυμότειχο: Στο νοσοκομείο παράτυπος μετανάστης που τραυματίστηκε από πυροβολισμό,2023-08-11T17:26:28+03:00,Newsbomb,Newsbomb Στο νοσοκομείο Διδυμοτείχου μετανάστης από το Αφγανιστάν. Είπε ότι τον πυροβόλησε Τούρκος αστυνομικός Ένα απρόσμενο περιστατικό έτυχε στο νοσοκομείο Διδυμότειχου όταν ένας παράτυπος μετανάστης από το Αφγανιστάν εμφανίστηκε τραυματισμένος. Ο 45χρονος μετανάστης διακομίστηκε στο νοσοκομείο από άνδρες της Συνοριοφυλακής Διδυμοτείχου. Στους γιατρούς ανέφερε ότι ένας Τούρκος αστυνομικός τον πυροβόλησε όταν περνούσε στην Ελλάδα.,False
newsbomb.gr,https://www.newsbomb.gr/ellada/story/1457470/anna-vissi-giorgos-ntalaras-xaroula-alexiou-kai-alloi-kallitexnes-apoxairetoyn-thn-lizeta-nikolaoy,ΕΛΛΑΔΑ,"Άννα Βίσση, Γιώργος Νταλάρας, Χαρούλα Αλεξίου και άλλοι καλλιτέχνες αποχαιρετούν τη Λιζέτα Νικολάου",2023-08-11T17:20:11+03:00,Newsbomb,"Newsbomb Λιζέτα Νικολάου: Σύσσωμος ο καλλιτεχνικός χώρος, συνάδελφοι και φίλοι της τραγουδίστριας την αποχαιρετούν με μηνύματα στα μέσα κοινωνικής δικτύωσης.  Θρηνεί το ελληνικό τραγούδι τον χαμό της σπουδαίας τραγουδίστριας Λιζέτα Νικολάου, η οποία έφυγε από τη ζωή το πρωί της Παρασκεύης 11 Αυγούστου, από αιμάτωμα στον εγκέφαλο, που προκλήθηκε μετά από πτώση από σκάλες. Σύσσωμος ο καλλιτεχνικός χώρος, συνάδελφοι και φίλοι της τραγουδιστές την αποχαιρετούν με μηνύματα στα μέσα κοινωνικής δικτύωσης. Η Χαρούλα Αλεξίου, ο τελευταίος άνθρωπος με τον οποίο μίλησε η τραγουδίστρια πριν χάσει τη ζωή της ανέβασε μία φωτογραφία της με την Λιζέτα Νικολάου στον λογαριασμό της στο Instagram, στη λεζάντα της οποίας έγραψε: «Η Λιζέτα Νικολάου, το Λιζετάκι, το Λιζετόπον, αυτό το γελαστό πλάσμα με την υπέροχη φωνή, με τους αμέτρητους φίλους, που αγαπούσε και την υπεραγαπούσαν,μας αποχαιρέτησε ξαφνικά. Καλό σου ταξίδι στον Παράδεισο φιλαράκι και Γιαβρόπομ. Οι φίλοι σου θρηνούμε»  Η Άννα Βίσση, η οποία στα πρώτα της μουσικά βήματα είχε συνεργαστεί με την Λιζέτα Νικολάου δημοσίευσε φωτογραφίες από την περίοδο της συνεργασίας τους. «Κι ενώ είμαστε σε διακοπές ακούς το αδιανόητο: «Η Λιζέτα έφυγε»… Η ζωή παύει… Η ζωή συνεχίζεται… Η ζωή πονάει… Κρίμα που έφυγες τόσο νωρίς … Τόσο άδικα… Σ’αγαπώ και πάντα θα θυμάμαι το χαρακτηριστικό γέλιο σου και την λαχτάρα σου να τραγουδάς …Ήσουν ένα υπέροχο πλάσμα, ένα Αιώνιο κορίτσι ! #Λιζέτα Νικολαου», έγραψε στο Instagram η Ελληνίδα τραγουδίστρια. Η Τάνια Τσανακλίδου, έγραψε στο Facebook «Μοιράστηκαμε το ίδιο καμαρίνι για 2 Χρονια. Καλόκαρδο και φωτεινό μου πλάσμα μας πλήγωσες μαυτό το ξαφνικό σου φευγιό. Μόνο καλά λόγια έχουμε να πούμε όλοι όσοι σε γνωρίσαμε. Αναπαύσου εν ειρήνη αγαπημένο μας Λιζετακι.Θα σε θυμάμαι με αγάπη». Το δικό του μήνυμα για τον χαμό της σπουδαίας τραγουδίστριας έστειλε και ο Γιώργος Νταλάρας, ο οποίος έκανε μία ανάρτηση στο Facebook, στην οποία έγραψε: «Η Λιζέτα μας. Καθαρός άνθρωπος, γενναίος, ακέραιος. Ένα κορίτσι του Πόντου, όλο ζωή, χαρά κι αλήθεια. Μπήκε μες τη μουσική με σεβασμό, αγάπη και πίστη.  Μόνο καλά έχουμε να θυμόμαστε από εκείνη. Πόσο κρίμα, πόσο άδικο! Αντίο, Λιζετάκι μου…» «Λιζέτα μας, κούκλα μου. Εσυ σίγουρα θα πας στον παράδεισο-αν υπάρχει.Πάντα με το ίδιο αληθινό χαμόγελο, έστελνες ευχές όταν είχαμε καιρό να συναντηθούμε, μου έδινες κουράγιο όταν συναντούσα την αδικία «δύναμη! Τα ίδια πέρασα κι εγώ» μου έλεγες. Αξιοπρεπή, ακέραιη, όμορφη, αγέραστη, καλλικέλαδη. Έτσι θα σε θυμάμαι. Θα συναντήσεις και τη Γιώτα που έφυγε πριν λίγο καιρό… πικρή παρηγοριά η συνάντησή σας.ΥΓ: Καιρός ίσως να δούμε και τις συνθήκες που επικρατούν στα μαγαζιά και γίνονται ατυχήματα που στοιχίζουν ζωές…», έγραψε η Φωτεινή Δάρρα στο Facebook αποχαιρετώντας τη Λιζέτα Νικολάου. Η Μελίνα Ασλανίδου δημοσίευσε την είδηση του θανάτου της τραγουδίστριας γράφοντας: «Πόσο κρίμα και άδικο Λιζετα… έφυγες για το ταξίδι κάπως νωρίς και κάπως απότομα … καλό σου ταξίδι τεμετερ εκεί πάνω θα βρεις πολλούς φίλους… καλό σου ταξίδι». Η σπουδαία τραγουδίστρια έφυγε από τη ζωή σε ηλικία 72 ετών, μετά από νοσηλεία με αιμάτωμα στο κεφάλι στην Εντατική ιδιωτικού θεραπευτηρίου του Πειραία, μετά από πτώση από σκάλα. Η Λιζέτα Νικολάου βρισκόταν σε καφετέρια και θέλησε να επισκεφτεί την τουαλέτα, ωστόσο γλίστρησε στις σκάλες και έπεσε χτυπώντας το κεφάλι της. Τότε ένας υπάλληλος του καταστήματος πήρε το κινητό της και κάλεσε τον τελευταίο αριθμό που ήταν στις κλήσεις της, ο οποίος ανήκει στην Χαρούλα Αλεξίου, η οποία ήταν και η πρώτη που ενημερώθηκε για το δυσάρεστο συμβάν. Εκείνη ενημέρωσε στη συνέχεια τον γιο της τραγουδίστριας, ο οποίος βρισκόταν στο πλευρό της μητέρας του μέχρι το τέλος. Η τραγουδίστρια μεταφέρθηκε εσπευσμένα σε ιδιωτική κλινική, όπου νοσηλεύτηκε με αιμάτωμα στον εγκέφαλο, από το χτύπημα, ενώ η κατάστασή της από την πρώτη στιγμή χαρακτηρίστηκε δύσκολη και κρίσιμη. Την είδηση του θανάτου της γνωστοποίησε η τραγουδίστρια και φίλη της Ελένη Δήμου με ανάρτηση στα μέσα κοινωνικής δικτύωσης.",False
newsbomb.gr,https://www.newsbomb.gr/ellada/story/1457468/mixalis-katsouris-afti-tin-ora-to-teleftaio-antio-ston-29xrono-pou-dolofonithike-sti-nea-filadelfeia,ΕΛΛΑΔΑ,Μιχάλης Κατσουρής: Αυτή την ώρα το τελευταίο αντίο στον 29χρονο που δολοφονήθηκε στη Νέα Φιλαδέλφεια,2023-08-11T17:06:47+03:00,Newsbomb,"Newsbomb Θρήνος στην κηδεία του δολοφονημένου Μιχάλη Κατσουρή που τελείται αυτή την ώρα στην Ελευσίνα. Άνθρωποι κάθε ηλικίας, οπαδοί της ΑΕΚ, φίλοι και συγγενείς του Μιχάλη Κατσουρή, λένε το τελευταίο αντίο στον 29χρονο ο οποίος δολοφονήθηκε κατά τη διάρκεια των αιματηρών επεισοδίων στη Νέα Φιλαδέλφεια. Όλοι τους κρατούν κίτρινα τριαντάφυλλα στα χέρια για να αποχαιρετήσουν τον Μιχάλη που λάτρευε την ΑΕΚ. «Η Ένωση ήταν η αγάπη του», όπως ανέφερε και ο θείος του 29χρονου, έπειτα από τη δολοφονία του. Έξω από το ναό του Αγίου Κωνσταντίνου στην Ελευσίνα, υπάρχουν πολλά στεφάνια εις μνήμην του Μιχάλη Κατσουρή, ο θάνατος του οποίου προήλθε από ακατάσχετη αιμορραγία, που προκλήθηκε από τραύμα με μαχαίρι.  Παράλληλα, η σορός του αδικοχαμένου Μιχάλη έφτασε μέσα σε μια κίτρινη νεκροφόρα, με κασκόλ της «Original» και της ΑΕΚ στο καπό της. Συγκινητικές στιγμές εκτυλίσσονται και εντός του ναού την ώρα που η οικογένεια του Μιχάλη Κατσουρή αποχαιρετά τον άτυχο 29χρονο. «Η απώλεια πονάει αλλά είμαστε ήσυχοι γιατί βρίσκεσαι ήδη δίπλα στους αγγέλους... Θα ζεις πάντα μέσα στις καρδιές μας», ακούγεται μέσα από την εκκλησία Σημειώνεται ότι η οικογένεια ζήτησε αντί στεφάνων να γίνουν δωρεές στον «Σύλλογο Φίλων Παιδιών με καρκίνο – “Ελπίδα”». «Ο Μιχάλης μας ήταν παιδί ευαίσθητο, καλόκαρδο που βοήθησε με αυτοθυσία στις φωτιες, βοηθούσε άστεγους και είχε μεγάλη πίστη στο Θεό. Γι’ αυτό η οικογένεια του, αποφασίσαμε αντί στεφάνων να γίνουν δωρεές για μικρά παιδιά, υπέρ του Σωματείου «ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ» στη μνήμη του αδικοχαμένου μας». Αναπάντητα γιατί βαραίνουν την οικογένεια του 29χρονου Μιχάλη, το νήμα της ζωής του οποίου κόπηκε από ένα μαχαίρι, ενώ βρισκόταν στη Νέα Φιλαδέλφεια στο πλευρό της αγαπημένης ομάδας του. Η μητέρα του μη αντέχοντας τα θλιβερά νέα κατέρρευσε και μεταφέρθηκε στο νοσοκομείο Ερυθρός Σταυρός, από που έλαβε χθες το απόγευμα εξιτήριο. «Είναι με φάρμακα, θα έρθει εδώ να συνεχίσει την αγωγή και θα πούμε το τελευταίο αντίο στον Μιχάλη μας» είπε η θεία και νονά του 29χρονου μιλώντας στο Star. Και πρόσθεσε: «Μου είπε ""δεν θα ξαναδώ το παιδί μου να έρχεται στο σπίτι""». Την ίδια ώρα, ο πατέρας του 29χρονου τόνισε ότι το μόνο που τον ενδιαφέρει είναι να βρεθεί ο δολοφόνος του παιδιού του. «Δυστυχώς έχουν χαθεί παιδιά, χάθηκε το παιδί μου και φοβάμαι μην χαθούν κι άλλα. Θέλω πρώτα να αποχαιρετήσω το παιδί μου και μετά θα μιλήσω» ανέφερε χαρακτηριστικά μιλώντας στο Star. Την ώρα που νέα βίντεο έρχονται στο φως της δημοσιότητας για τη δολοφονία του Μιχάλη Κατσουρή στη Νέα Φιλαδέλφεια, ορισμένοι από τους 30 κατηγορούμενους Κροάτες ολοκλήρωσαν τις απολογίες τους για όσα συνέβησαν το βράδυ της περασμένης Δευτέρας έξω από το γήπεδο της ΑΕΚ. Ένας από τους κατηγορούμενους και συγκεκριμένα ο Έλληνας που είναι ιδιοκτήτης καφετέριας στην περιοχή των Αμπελοκήπων ολοκλήρωσε την απολογία του. Επιπλέον, ένας ακόμη κατηγορούμενος και συγκεκριμένα ένας από τους Κροάτες ολοκλήρωσε την απολογία του. Οι συγκεκριμένοι, σύμφωνα με όσα γίνονται γνωστά, στις απολογίες τους υποστήριξαν ότι δεν βρέθηκαν στον χώρο του γηπέδου της ΑΕΚ για να δολοφονήσουν αλλά για να δουν τον αγώνα της ομάδας τους. Οι απολογίες των κατηγορουμένων θα συνεχιστούν το Σάββατο από μία νέα ομάδα 30 κατηγορουμένων και θα ακολουθήσει την ερχόμενη Κυριακή άλλη μία ομάδα από τους εμπλεκόμενους. Για την υπόθεση έχουν απαγγελθεί τέσσερις κακουργηματικές κατηγορίες και επτά πλημμεληματικές.",True
newsbomb.gr,https://www.newsbomb.gr/ellada/story/1457466/ikaria-nea-martyria-gia-ton-pnigmo-tou-giou-tou-odyssea-stamoyli,ΕΛΛΑΔΑ,Ικαρία: Νέα μαρτυρία για τον πνιγμό του γιου του Οδυσσέα Σταμούλη,2023-08-11T17:01:32+03:00,Newsbomb,"Newsbomb Νέα στοιχεία και μαρτυρίες έρχονται στο φως της δημοσιότητας για τον πνιγμό του 11χρονου γιου του Οδυσσέα Σταμούλη στους Φούρνους Ικαρίας.  Σύμφωνα με τις τελευταίες μαρτυρίες, η μητέρα του 11χρονου γιου του Οδυσσέα Σταμούλη έβλεπε από ψηλά το παιδί της να κάνει μπάνιο, ώσπου έχασε τα ίχνη του.  Γι΄αυτό και άρχισε να τον ψάχνει παντού και να φωνάζει για να τη βοηθήσουν να τον βρει. Όπως δήλωσε χαρακτηριστικά αυτόπτης μάρτυρας στο Newsbomb.gr: «Είδα τον 11χρονο νεκρό, δεν θα το ξεχάσω ποτέ».  Οι πληροφορίες μάλιστα ανέφεραν ότι η μητέρα του παιδιού το έψαχνε για τέσσερις ώρες και γι' αυτό κινητοποιήθηκαν και οι Αρχές, εξετάζοντας όλα τα ενδεχόμενα. Το παιδί όμως εντοπίστηκε χωρίς τις αισθήσεις του και στο σημείο έφτασε και αγροτικός γιατρός, προσπαθώντας να σώσει τον 11χρονο. Ήταν όμως ήδη αργά.   Το παιδί βρέθηκε πνιγμένο κοντά σε μία σημαδούρα, σύμφωνα όσα είπε στην ΕΡΤ, ο δήμαρχος Φούρνων, Δημήτρης Καρύδης. Αν και αρχικά, είχε ειπωθεί πως ο άτυχος ανήλικος είχε μπλεχτεί σε δίχτυα, ο κ. Καρύδης, αναφέρει πως πρόκειται για ασάφειες. «Η μητέρα του με ενημέρωσε γύρω στις 17:30 το απόγευμα, γιατί ήμουνα με το πυροσβεστικό λόγω του υψηλού κινδύνου, ότι από τις 14:00 το μεσημέρι έχουν χάσει και δεν μπορούν να βρουν τον Χρήστο. Κατευθείαν ενημερώθηκαν και οι υπηρεσίες. »Βγήκαν και οι εθελοντές έξω, όλο το χωριό, όλο το νησί έψαχνε, δυστυχώς δεν βρήκαμε τίποτα. Μετά, μια ομάδα εθελοντών έπεσε στη θάλασσα μέχρι που βρήκαν το άψυχο κορμάκι του Χρήστου μας νεκρό, πνιγμένο. Δεν ισχύουν αυτά που λέγονται για τα δίχτυα. Το παιδί βρέθηκε κοντά σε μια σημαδούρα, με την οποία έχουμε οριοθετήσει την παραλία για να μην μπαίνουν μέσα στο δίαυλο του αλιευτικού και βρέθηκε εκεί πάνω. Η σημαδούρα είναι 50 μέτρα από την παραλία. Η παραλία αυτή είναι πολυσύχναστη» περιέγραψε. Νέα στοιχεία σχετικά με τις συνθήκες υπό τις οποίες βρήκε τραγικό θάνατο ο 11χρονος που πνίγηκε ενώ κολυμπούσε στους Φούρνους Ικαρίας, βλέπουν το φως της δημοσιότητας. Μιλώντας στην ΕΡΤ ο διευθυντής του Ινστιτούτου Αρχιπέλαγος, κ. Θοδωρής Τσιμπίδης, δήλωσε χαρακτηριστικά πως «το παιδί είχε φάει. Αυτό ήταν το πρώτο μεγάλο λάθος». «Είναι ένα νησί που όλοι οι άνθρωποι και ειδικά τα νέα παιδιά είναι όλη μέρα στη θάλασσα και φαντάζομαι αυτό με το φαγητό βασικά αφορά πάρα πολύ κόσμο και το βλέπουμε κάθε μέρα. Δεν ξέρω γιατί πρέπει να φτάνουμε σε αυτό το σημείο δηλαδή για να το συνειδητοποιούμε» είπε και συνέχισε: «Είναι αυτή η έλλειψη γνώσης για τη θάλασσα, η έλλειψη σεβασμού, η υπερβολική χαλάρωση απέναντι στη θάλασσα. Μην ξεχνάτε ότι έχουμε πάρα πολλά θύματα φέτος. Πέρσι είχαμε 340 θανάτους στη θάλασσα, κανείς από αυτούς δεν προέρχεται ούτε από καρχαρίες ούτε από άλλο κάποιο θαλάσσιο είδος. Είναι όλα από ατυχήματα και μάλιστα ανθρωπογενή ατυχήματα. Όταν κατέβετε στις παραλίες Ρόδο και Κω, σε όλα τα Δωδεκάνησα, στις Κυκλάδες, είναι ένα ανακάτεμα από εκατοντάδες σκάφη, τζετ σκι και ανθρώπους. Δεν υπάρχει καμία πρόβλεψη, καμία σήμανση, δεν υπάρχει κανένας διαχωρισμός των σκαφών από τους ανθρώπους». «Το πιο πιθανό είναι το παιδάκι στην προσπάθειά του να κρατηθεί στην επιφάνεια να τύλιξε το χεράκι του γύρω από το σκοινί της σημαδούρας. Σημαδούρα έπρεπε να υπάρχει ώστε να οριοθετεί το σημείο κολύμβησης. Δεν νομίζω ότι ήταν δίχτυα», είπε ο κ. Τσιμπίδης. Ο κ. Τσιμπίδης έθεσε ακόμα ένα θέμα κι αυτό είναι η έλλειψη ναυαγοσωστών στις παραλίες: «Δεν υπάρχει αυτή τη στιγμή ναυαγοσώστης πουθενά στα νησιά. Οι δήμοι έχουν ενοικιάσει τις παραλίες, έχουν εισπράξει τα λεφτά και προκαταβολικά μάλιστα και δεν έχουν φροντίσει να υπάρχουν ναυαγοσώστες. Δεν έχουν οριοθετηθεί πουθενά οι παραλίες. Όπου κι αν πάτε θα δείτε ένα ανακάτεμα. Άνθρωποι, βάρκες, φουσκωτά κτλ. Δηλαδή από τύχη δεν θρηνούμε παραπάνω θύματα» είπε και υπογράμμισε: «Πρέπει να πάρουμε σοβαρά την ασφάλεια των λουόμενων». Για την παραλία στην Ικαρία που έγινε το τραγικό συμβάν είπε «Ότι δεν ήταν οργανωμένη παραλία. Και η αλήθεια είναι ότι ένα μικρό νησάκι σαν τους Φούρνους δεν μπορεί να έχει οργανωμένη παραλία. Πρέπει να έχει βέβαια ασφαλείς παραλίες. Και δεύτερον, υπάρχει ένα μεγάλο θέμα σε όλα τα νησιά. Υπάρχουν άνδρες του Λιμενικού Σώματος, οι οποίοι θα θέλανε φαντάζομαι να κάνουν κάτι, αλλά δεν μπορούνε. Τα καθήκοντα που τους έχουν αναθέσει είναι παρκαδόροι, να γράφουν μηχανάκια και να κάνουν τους τροχονόμους και να ασχολούνται με τη θάλασσα. Και επιμένω, δεν φταίει το προσωπικό του Λιμενικού. Αυτές είναι οι εντολές, αυτές είναι οδηγίες. Οι λιμενικοί δεν έχουν εντολές και δεν ασχολούνται με τη θάλασσα και δεν έχουν και τον ανάλογο εξοπλισμό άλλωστε ούτε την εκπαίδευση». «Σεβασμός στη θάλασσα και γνώση για τη θάλασσα» είπε καταλήγοντας.  ",True
newsbomb.gr,https://www.newsbomb.gr/ellada/story/1457465/pylos-megali-epixeirisi-diasosis-120-metanaston-apo-to-limeniko-kalesan-to-112,ΕΛΛΑΔΑ,Πύλος: Μεγάλη επιχείρηση διάσωσης 120 μεταναστών απο το Λιμενικό - Κάλεσαν το 112,2023-08-11T16:56:49+03:00,Newsbomb,"Newsbomb Πύλος: Στο σημείο, βρέθηκε άμεσα ελικόπτερο της Πολεμικής Αεροπορίας, καθώς και τέσσερα παραπλέοντα εμπορικά πλοία, ενώ έσπευσαν και τρία σκάφη του Λιμενικού, ένα ναυαγοσωστικό, ένα αρματαγωγό και ένα παράκτιο περιπολικό.  Μεγάλη επιχείρηση διάσωσης περίπου 120 ατόμων που εντοπίστηκαν σε ιστιοφόρο, στη θάλασσια περιοχή 43 ναυτικά μίλια νοτιοδυτικά της Πύλου πραγματοποίησε το Λιμενικό, το οποίο ενημερώθηκε όταν οι ίδιοι κάλεσαν τον ευρωπαϊκό αριθμό έκτακτης ανάγκης 112 ζητώντας βοήθεια. Στο σημείο, βρέθηκε άμεσα ελικόπτερο της Πολεμικής Αεροπορίας, καθώς και τέσσερα παραπλέοντα εμπορικά πλοία, ενώ έσπευσαν και τρία σκάφη του Λιμενικού, ένα ναυαγοσωστικό, ένα αρματαγωγό και ένα παράκτιο περιπολικό.  Παράλληλα μετέβη και ένα ελικόπτερο του Πολεμικού Ναυτικού από Κοτρώνι στην Καλαμάτα το οποίο παραμένει σε επιφυλακή. Σύμφωνα με την ενημέρωση από το Λιμενικό, το Ι/Φ σκάφος εντοπίστηκε αρχικώς από το Φ/Γ πλοίο ""ZIM CHINA'' σημαίας Λιβερίας και από εναέριο εκπαιδευτικό μέσο Π.Α. και ακολούθως και από ελικόπτερο Π.Α.. Στη συνέχεια έτερο παραπλέον πλοίο πρόσδεσε παραπλεύρως το Ι/Φ προς ασφάλιση του και εξακρίβωση για άτομα με τυχόν ανάγκη ιατρικής περίθαλψης αλλά και παροχής νερού.   Δεν επιβεβαιώθηκε η αρχική πληροφορία ότι το Ι/Φ σκάφος είχε εισροή υδάτων και ότι ήταν σε κίνδυνο.  Δηλώθηκε ότι πέντε άτομα έχρηζαν φροντίδας και δύο νοσοκομειακής περίθαλψης. Ακολούθως στο σημείο κατέφθασε το Περιπολικό σκάφος του Λιμενικού για να επιβιβάσει τους ανωτέρω επτά, οι οποίοι αρνήθηκαν την επιβίβαση στο σκάφος του Λιμενικού, δηλώνοντας ότι όλοι είναι καλά στην υγεία τους. Αναμένεται η άφιξη του Παράκτιου Περιπολικού σκάφους του Λιμενικού με σκοπό την ασφαλή μετεπιβίβαση των αλλοδαπών και τη μεταφορά τους με ασφάλεια σε λιμένα.  Οι καιρικές συνθήκες που επικρατούν στην περιοχή είναι άνεμοι Β 4 – 5 BF.",True
newsbomb.gr,https://www.newsbomb.gr/ellada/story/1457464/seismos-stis-sporades-aisthitos-sta-nisia-kai-ti-xalkidiki,ΕΛΛΑΔΑ,"Σεισμός 3,7 Ρίχτερ στις Σποράδες: Αισθητός στα νησιά και τη Χαλκιδική",2023-08-11T16:53:57+03:00,Newsbomb,"Newsbomb Σεισμός 3,7 Ρίχτερ ανοιχτά της Σκιάθου Σεισμική δόνηση σημειώθηκε ανοιχτά της Σκιάθου λίγο μετά τις 16:00 στη θαλάσσια περιοχή του Αιγαίου ανάμεσα σε Σποράδες και Χαλκιδική. Σύμφωνα με την Αναθεωρημένη Λύση του Γεωδυναμικού Ινστιτούτου, ο σεισμός ήταν μεγέθους 3,7 Ρίχτερ και σημειώθηκε 42 χιλιόμετρα βόρεια βορειοανατολικά της Σκιάθου. Το εστιακό βάθος ήταν 15,9 χιλιόμετρα. Ο σεισμός έγινε αισθητός στη Χαλκιδική, τη Θεσσαλονίκη και τις Σποράδες. Μετά τον σεισμό υπήρξαν μετασεισμοί μεγέθους από 2,3 μέχρι 2,7 Ρίχτερ. ",True
newsbomb.gr,https://www.newsbomb.gr/ellada/astynomiko-reportaz/story/1457463/sokaristiki-kataggelia-apo-astynomikoys-andres-tis-opke-elegxthikan-gia-to-ksyrisma,ΑΣΤΥΝΟΜΙΚΟ,Σοκαριστική καταγγελία από αστυνομικούς: «Άνδρες της ΟΠΚΕ ελέγχθηκαν για... το ξύρισμα»,2023-08-11T16:46:31+03:00,Newsbomb,"Newsbomb Η Ένωση Αστυνομικών Υπαλλήλων Θεσσαλονίκης κατηγορεί τον αντιστράτηγο Σπυρίδων Σκλάβο, ότι ελέγχει αν οι άνδρες της ΟΠΚΕ έχουν ξυριστεί τη στιγμή που άλλα είναι τα μείζονα προβλήματα στην υπηρεσία Σοβαρή καταγγελία από την Ένωση Αστυνομικών Υπαλλήλων Θεσσαλονίκης βγαίνει στη δημοσιότητα σύμφωνα με την οποία ο Γενικός Επιθεωρητής Βορείου Ελλάδας, αντιστράτηγος Σπυρίδων Σκλάβος φέρεται να ασχολείται… με τρίχες. Όπως αναγράφεται στην καταγγελία μετά από αφόρητες πιέσεις που άσκησε στην Διοίκηση της Υποδιεύθυνσης Ειδικών Επιχειρησιακών Δράσεων, αστυνομικοί της ομάδας ΟΠΚΕ παρατάχθηκαν για έλεγχο προκειμένου να εξεταστούν αν ήταν ξυρισμένοι. Όσοι δεν ήταν… τους έστειλαν σπίτι τους για να ξυριστούν καλύτερα. Σύμφωνα με τα όσα είδαν το φως της δημοσιότητας ο κ. Σκλάβος ουδέποτε δεν έχει επισκεφθεί την συγκεκριμένη υπηρεσία ώστε να μάθει για τα προβλήματα ή έστω να ευχαριστήσει για την άμεση παρέμβαση σε νέο οπαδικό επεισόδιο. Και ποια είναι τα προβλήματα της ΟΠΚΕ στην Θεσσαλονίκη; Η συγκεκριμένη υπηρεσία φαίνεται ότι δεν διαθέτει οχήματα και σύμφωνα με τις οδηγίες δεν περιπολούν αλλά παραμένουν ακινητοποιημένοι σε στόχους και εκτίθενται σε κινδύνους. Επιπλέον καταγγέλλεται από την ένωση ότι ο επιχειρησιακός εξοπλισμός είναι διάσπαρτος λόγω έλλειψης υποδομών και χώρων και ότι η ομάδα «ΔΡΑΣΗ» αποτελείται από ελάχιστα άτομα.  «Ενώ τις τελευταίες ημέρες όλοι μας παρακολουθούμε παγωμένοι όσα βλέπουν το φως της δημοσιότητας για τη νοσηρότητα της οπαδικής βίας και τις τεράστιες παθογένειες του Σώματος που υπηρετούμε, για πολλοστή φορά, ο Επιθεωρητής Βορείου Ελλάδος, Αντιστράτηγος κ. ΣΚΛΑΒΟΣ Σπυρίδων ασχολείται με την εμφάνιση - παράσταση του προσωπικού. Μετά από τις αφόρητες πιέσεις που άσκησε στην Διοίκηση της Υποδιεύθυνσης Ειδικών Επιχειρησιακών Δράσεων, άντρες των ομάδων ΟΠΚΕ παρατάχθηκαν για να ελεγχθούν αν είναι ξυρισμένοι και κάποιους τους έστειλαν σπίτι τους για να ξυριστούν καλύτερα!  Δηλαδή αυτό είναι το «ευχαριστώ» στην Υπηρεσία που με την καθοριστική παρέμβασή της, απέτρεψε νέο οπαδικό ραντεβού την επομένη της δολοφονίας του 29χρονου στη Νέα Φιλαδέλφεια.  Σημειωτέον, ο κ. Επιθεωρητής, κατά την προσφιλή του συνήθεια, ουδέποτε επισκέφθηκε την συγκεκριμένη Υπηρεσία ώστε να συνομιλήσει με το προσωπικό και να ακούσει τα προβλήματά του.  Προφανώς, δεν τον ενδιαφέρει που δεν έχουν οχήματα.  Δεν τον ενδιαφέρει που αντί να περιπολούν, είναι ακινητοποιημένοι σε στόχους και εκτεθειμένοι σε παντοειδείς κινδύνους.  Δεν τον ενδιαφέρει που ο επιχειρησιακός εξοπλισμός τους είναι διάσπαρτος στα σκαλοπάτια της Υπηρεσίας λόγω έλλειψης υποδομών και χώρων.  Δεν τον ενδιαφέρει που η ομάδα «ΔΡΑΣΗ» είναι τόσο υποστελεχωμένη που μόνο η έκφραση «τρεις και ο κούκος» μπορεί να την περιγράψει.  Αυτό που τον ενδιαφέρει είναι μόνο οι τρίχες και τα τζόκεϊ!  Με όλα όσα συμβαίνουν ασχολούνται με «τρίχες», κυριολεκτικά και μεταφορικά.  Ας μην απορούμε λοιπόν για ό,τι συμβαίνει.  Το πρόβλημα είναι ξεκάθαρα δομικό και αποδεικνύεται κάθε μέρα από τη νοοτροπία που επικρατεί στο Σώμα και στην Ηγεσία του.  Αυτούς τους διοικούντες επιλέγετε, αυτά τα αποτελέσματα θα έχουμε. Ένα κι ένα κάνουν δυο!»",False
newsbomb.gr,https://www.newsbomb.gr/ellada/story/1457460/nea-filadelfeia-pigame-gia-na-doyme-ton-agona-kai-oxi-na-skotosoume-ti-eipan-oi-kroates,ΕΛΛΑΔΑ,Νέα Φιλαδέλφεια: Πήγαμε για να δούμε τον αγώνα και όχι να σκοτώσουμε - Τι είπαν οι Κροάτες,2023-08-11T16:33:33+03:00,Newsbomb,"Newsbomb Τη δική τους εκδοχή για τα όσα συνέβησαν έξω από το γήπεδο της ΑΕΚ, που είχαν ως αποτέλεσμα να δολοφονηθεί ο 29χρονος Μιχάλης Κατσουρής, έδωσαν ορισμένοι από τους 30 κατηγορουμένους  Την ώρα που νέα βίντεο έρχονται στο φως της δημοσιότητας για τη δολοφονία του Μιχάλη Κατσουρή στη Νέα Φιλαδέλφεια, ορισμένοι από τους 30 κατηγορούμενους Κροάτες ολοκλήρωσαν τις απολογίες τους για όσα συνέβησαν το βράδυ της περασμένης Δευτέρας έξω από το γήπεδο της ΑΕΚ. Ένας από τους κατηγορούμενους και συγκεκριμένα ο Έλληνας που είναι ιδιοκτήτης καφετέριας στην περιοχή των Αμπελοκήπων ολοκλήρωσε την απολογία του. Επιπλέον, ένας ακόμη κατηγορούμενος και συγκεκριμένα ένας από τους Κροάτες ολοκλήρωσε την απολογία του. Οι συγκεκριμένοι, σύμφωνα με όσα γίνονται γνωστά, στις απολογίες τους υποστήριξαν ότι δεν βρέθηκαν στον χώρο του γηπέδου της ΑΕΚ για να δολοφονήσουν αλλά για να δουν τον αγώνα της ομάδας τους. Οι απολογίες των κατηγορουμένων θα συνεχιστούν το Σάββατο από μία νέα ομάδα 30 κατηγορουμένων και θα ακολουθήσει την ερχόμενη Κυριακή άλλη μία ομάδα από τους εμπλεκόμενους. Για την υπόθεση έχουν απαγγελθεί τέσσερις κακουργηματικές κατηγορίες και επτά πλημμεληματικές.  Ένα βίντεο που ξεκαθαρίζει την ώρα της δολοφονίας του Μιχάλη Κατσουρή ήρθε στη δημοσιότητα, με την φονική επιδρομή των χούλιγκαν της Ντινάμο Ζάγκρεμπ να ξεκινάει στις 23:07. Στη Γενική Αστυνομική Διεύθυνση Αττικής, οι Αρχές έχουν στη διάθεση τους το οπτικό υλικό, από το οποίο προκύπτει και η ώρα που δολοφονείται ο 29χρονος, στα επεισόδια στη Νέα Φιλαδέλφεια το βράδυ της Δευτέρας. Η ακριβής ώρα θανάτου του άτυχου Μιχάλη είναι στις 23:08, καθώς μέσα σε λίγα δευτερόλεπτα από την φονική καταδρομική δέχτηκε το μοιραίο χτύπημα στην βραχιόνια αρτηρία. Ρίγος και ανατριχίλα. Ίσως ούτε αυτές οι δυο λέξεις να μην είναι ικανές να περιγράψουν τα συναισθήματα από τα φωτογραφικά ντοκουμέντα που ήρθαν στη δημοσιότητα, μέσω της δικογραφίας της υπόθεσης, από το αιματηρό επεισόδιο στη Νέα Φιλαδέλφεια, όπου οι χούλιγκαν της Ντινάμο Ζάγκρεμπ «έσπειραν» τον θάνατο, με τον 29χρονο Μιχάλη Κατσουρή να πέφτει νεκρός. Στις φωτογραφίες που ήρθαν στη δημοσιότητα, φαίνεται ο 29χρονος Μιχάλης αιμόφυρτος μετά την άγρια επίθεση από την OPAP Arena να προσπαθεί να σταθεί στα πόδια του με τη βοήθεια ενός άνδρα. Είναι η στιγμή που έφτασε έως το περίπτερο που κατέρρευσε ζητώντας βοήθεια. Σε άλλο καρέ, ωστόσο, φαίνεται το άτομο το οποίο μαχαιρώνει στο μπράτσο τον Μιχάλη Κατσουρή και κόβει την βραχιόνια αρτηρία του άτυχου 29χρονου. Είναι το μοναδικό χτύπημα που δέχεται και αποδεικνύεται θανατηφόρο. Στα άλλα φωτογραφικά ντοκουμέντα απεικονίζεται η καταδρομική επίθεση των 100 και πλέον Κροατών, οι οποίοι συνεπικουρούμενοι και από Έλληνες χούλιγκαν, δεν δίστασαν να χτυπήσουν ακόμη και μικρά παιδιά.",False
newsbomb.gr,https://www.newsbomb.gr/ellada/story/1457459/sovaro-troxaio-stin-pyrgo-sto-nosokomeio-enas-55xronos-motosikletistis,ΕΛΛΑΔΑ,Σοβαρό τροχαίο στην Πύργο: Στο νοσοκομείο ένας 55χρονος μοτοσικλετιστής,2023-08-11T16:29:27+03:00,Newsbomb,"Newsbomb Αυτοκίνητο που οδηγούσε ηλικιωμένος στον Πύργο συγκρούστηκε με μηχανάκι με αποτέλεσμα ο 55χρονος μοτοσικλετιστής να τραυματιστεί και να διακομιστεί στο νοσοκομείο Σοβαρό τροχαίο συνέβη το πρωί της Παρασκευής στην επαρχιακή οδό Λαστεϊκων - Σκουροχωρίου στην περιοχή του Πύργου. Σύμφωνα με το ilialive.gr ένα ΙΧ επιβατηγό που οδηγούσε ηλικιωμένος, συγκρούστηκε πλαγιομετωπικά με μηχανάκι που οδηγούσε ένας άντρας περίπου 55 ετών. Ο αναβάτης έπεσε πάνω στο εμπρόσθιο τμήμα του αυτοκινήτου και στη συνέχεια έπεσε στο έδαφος αιμόφυρτος. Στο σημείο έφτασε ασθενοφόρο του ΕΚΑΒ όπου οι διαστώστες παρείχαν τις πρώτες βοήθειες και στη συνέχεια διακόμισαν τον τραυματία στη Νοσηλευτική Μονάδα Πύργου. Για το ατύχημα διενεργεί προανάκριση το Τμήμα Τροχαίας Πύργου. ",False
newsbomb.gr,https://www.newsbomb.gr/ellada/story/1457458/tragodia-sto-volo-ergatis-sti-xalyvourgia-epese-apo-ypsos-20-metron-kai-skotothike,ΕΛΛΑΔΑ,Τραγωδία στο Βόλο: Εργάτης στη Χαλυβουργία έπεσε από ύψος 20 μέτρων και σκοτώθηκε,2023-08-11T16:26:59+03:00,Newsbomb,"Newsbomb Εργατικό δυστύχημα στο Βόλο - Νεκρός ένας εργάτης Εργατικό δυστύχημα σημειώθηκε το μεσημέρι της Παρασκευής στο εργοστάσιο της Χαλυβουργίας, στο Βελεστίνο. Εργαζόμενος τρίτου, που απασχολούταν σε εργολάβο, έπεσε από ύψος περίπου 20 μέτρων και τραυματίστηκε θανάσιμα, όπως αναφέρει το gegonota.news Μεταφέρθηκε στο Κέντρο Υγείας Βελεστίνου αλλά ήταν ήδη αργά, καθώς ο άτυχος εργάτης ήταν ήδη νεκρός.",False
newsbomb.gr,https://www.newsbomb.gr/ellada/story/1457457/fotia-tora-sto-kranidi,ΕΛΛΑΔΑ,Φωτιά στο Κρανίδι - Μέγαλη κινητοποίηση της Πυροσβεστικής,2023-08-11T16:24:15+03:00,Newsbomb,Newsbomb Φωτιά: Η πυρκαγιά καίει σε αγροτοδασική έκταση στην περιοχή Πελεή. Έχει ζητηθεί συνδρομή από εναέρια Συναγερμός σήμανε στην Πυροσβεστική το μεσημέρι της Παρασκευής για φωτιά που εκδηλώθηκε στο Κρανίδι. Η πυρκαγιά καίει σε αγροτοδασική έκταση στην περιοχή Πελεή και επιχειρούν 27 πυροσβέστες με 1 πεζοπόρο και 10 οχήματα. Έχει ζητηθεί και συνδρομή από εναέρια. Σύμφωνα με ενημέρωση της Πυροσβεστικής δεν απειλούνται κατοικημένες περιοχές. ,False
newsbomb.gr,https://www.newsbomb.gr/ellada/story/1457455/lizeta-nikolaou-o-teleftaios-arithmos-pou-kalese-prin-to-moiraio-atyxima,ΕΛΛΑΔΑ,Λιζέτα Νικολάου: Ο τελευταίος άνθρωπος που μίλησε πριν χάσει τη ζωή της,2023-08-11T16:19:45+03:00,Newsbomb,"Newsbomb Η σπουδαία τραγουδίστρια έφυγε από τη ζωή σε ηλικία 72 ετών, μετά από νοσηλειά με αιμάτωμα στο κεφάλι στην Εντατική ιδιωτικού θεραπευτηρίου του Πειραιά Στο πένθος έχει βυθιστεί ο καλλιτεχνικός κόσμος της χώρας μετά την είδηση του θανάτου της τραγουδίστριας Λιζέτας Νικολάου.  Η σπουδαία τραγουδίστρια έφυγε από τη ζωή σε ηλικία 72 ετών, μετά από νοσηλεία με αιμάτωμα στο κεφάλι στην Εντατική ιδιωτικού θεραπευτηρίου του Πειραία, μετά από πτώση από σκάλα. Η Λιζέτα Νικολάου βρισκόταν σε καφετέρια και θέλησε να επισκεφτεί την τουαλέτα, ωστόσο γλίστρησε στις σκάλες και έπεσε χτυπώντας το κεφάλι της. Τότε ένας υπάλληλος του καταστήματος πήρε το κινητό της και κάλεσε τον τελευταίο αριθμό που ήταν στις κλήσεις της, ο οποίος ανήκει στην Χαρούλα Αλεξίου, η οποία ήταν και η πρώτη που ενημερώθηκε για το δυσάρεστο συμβάν. Εκείνη ενημέρωσε στη συνέχεια τον γιο της τραγουδίστριας, ο οποίος βρισκόταν στο πλευρό της μητέρας του μέχρι το τέλος.  Η τραγουδίστρια μεταφέρθηκε εσπευσμένα σε ιδιωτική κλινική, όπου νοσηλεύτηκε με αιμάτωμα στον εγκέφαλο, από το χτύπημα, ενώ η κατάστασή της από την πρώτη στιγμή χαρακτηρίστηκε δύσκολη και κρίσιμη. Την είδηση του θανάτου της γνωστοποίησε η τραγουδίστρια και φίλη της Ελένη Δήμου με ανάρτηση στα μέσα κοινωνικής δικτύωσης.",False
newsbomb.gr,https://www.newsbomb.gr/ellada/story/1457454/panagia-soumela-sto-fanari-i-grapti-adeia-gia-leitourgia-ton-dekapentaygousto,ΕΛΛΑΔΑ,Παναγία Σουμελά: Στο Φανάρι η γραπτή άδεια για τέλεση λειτουργίας τον Δεκαπενταύγουστο,2023-08-11T16:13:31+03:00,Newsbomb,"Newsbomb Κανονικά θα πραγματοποιηθεί η λειτουργία της Παναγίας Σουμελά στον Δεκαπενταύγουστο Γραπτή άδεια για την τέλεση της λειτουργίας στις 15 Αυγούστου στην ιερά μονή της Παναγίας Σουμελά στην Τραπεζούντα, ελήφθη το πρωί της Παρασκευής στο Φανάρι. Σημειώνεται ότι ο Οικ. Πατριάρχης είχε επισημάνει χθες ότι δεν είχε ληφθεί ακόμη η επίσημη/γραπτή άδεια για την τέλεση της λειτουργίας τον Δεκαπενταύγουστο στην ιστορική μονή του Πόντου. Σημειώνεται ότι οι τουρκικές Αρχές είχαν απαγορεύσει νωρίτερα μέσα στο καλοκαίρι την τέλεση λειτουργίας, σε μια απόφαση που είχε προκαλέσει σάλο και σφοδρές αντιδράσεις. Αναλυτικά η ανακοίνωση: Aνακοινωθέν περί τῆς Θείας Λειτουργίας εἰς Παναγίαν Σουμελᾶ  Εὐχαρίστως ἀνακοινοῦται ὅτι τήν πρωΐαν τῆς σήμερον, Παρασκευῆς, 11ης τ.μ. Αὐγούστου, ἐλήφθη εἰς τά Πατριαρχεῖα καί ἡ γραπτή ἄδεια (ἡμερομ. 11 Αὐγούστου) διά τήν τέλεσιν τῆς θείας Λειτουργίας εἰς τήν Παναγίαν Σουμελᾶ, διά τήν ὁποίαν καί ἐκφράζονται θερμαί εὐχαριστίαι πρός τόν ὑπογράφοντα αὐτήν Νομάρχην Τραπεζοῦντος καί εὐρύτερον πρός τάς ἁρμοδίας κυβερνητικάς ἀρχάς.",False
newsbomb.gr,https://www.newsbomb.gr/ellada/story/1457453/fotia-tora-stin-karysto-enisxyontai-oi-dynameis-tis-pyrosvestikis-se-dysvato-simeio-i-pyrkagia,ΕΛΛΑΔΑ,Φωτιά τώρα στην Κάρυστο: Ενισχύονται οι δυνάμεις της Πυροσβεστικής - Σε δύσβατο σημείο η πυρκαγιά,2023-08-11T16:12:41+03:00,Newsbomb,"Newsbomb Ενισχύονται οι επίγειες και εναέριες δυνάμεις της Πυροσβεστικής για τη φωτιά στην Κάρυστο Συναγερμός σήμανε το μεσημέρι της Παρασκευής 11 Αυγούστου στην Πυροσβεστική για πυρκαγιά σε δασική έκταση στην περιοχή Μελισσώνας στην Κάρυστο. Σύμφωνα με νεότερη ενημέρωση οι δυνάμεις έχουν ενισχυθεί καθώς η φωτιά καίει σε δύσβατη περιοχή. Συνολικά μέχρι αυτή την ώρα επιχειρούν 54 πυροσβέστες, με 3 πεζοπόρα τμήματα, 18 οχήματα ενώ από αέρος επιχειρούν με ρίψεις νερού 3 ελικόπτερα και 2 αεροσκάφη. Στην περιοχή πνέουν ισχυροί άνεμοι μέχρι 7 μποφόρ γεγονός που δυσχεραίνει το έργο κατάσβεσης της Πυροσβεστικής. ",False
newsbomb.gr,https://www.newsbomb.gr/ellada/story/1457446/ikaria-nees-plirofories-gia-tin-tragodia-me-thyma-ton-11xrono-to-paidi-eixe-faei,ΕΛΛΑΔΑ,Ικαρία: Νέες πληροφορίες για την τραγωδία με θύμα τον 11χρονο - «Το παιδί είχε φάει»,2023-08-11T15:46:25+03:00,Newsbomb,"Newsbomb Σοκάρουν οι συνθήκες κάτω από τις οποίες έχασε τη ζωή του ο 11χρονος γιος του ηθοποιού Οδυσσέα Σταμούλη στην Ικαρία Νεά στοιχεία σχετικά με τις συνθήκες υπό τις οποίες βρήκε τραγικό θάνατο ο 11χρονος που πνίγηκε ενώ κολυμπούσε στους Φούρνους Ικαρίας, βλέπουν το φως της δημοσιότητας. Μιλώντας στην ΕΡΤ ο διευθυντής του Ινστιτούτου Αρχιπέλαγος, κ. Θοδωρής Τσιμπίδης, δήλωσε χαρακτηριστικά πως «το παιδί είχε φάει. Αυτό ήταν το πρώτο μεγάλο λάθος». «Είναι ένα νησί που όλοι οι άνθρωποι και ειδικά τα νέα παιδιά είναι όλη μέρα στη θάλασσα και φαντάζομαι αυτό με το φαγητό βασικά αφορά πάρα πολύ κόσμο και το βλέπουμε κάθε μέρα. Δεν ξέρω γιατί πρέπει να φτάνουμε σε αυτό το σημείο δηλαδή για να το συνειδητοποιούμε» είπε και συνέχισε: «Είναι αυτή η έλλειψη γνώσης για τη θάλασσα, η έλλειψη σεβασμού, η υπερβολική χαλάρωση απέναντι στη θάλασσα. Μην ξεχνάτε ότι έχουμε πάρα πολλά θύματα φέτος. Πέρσι είχαμε 340 θανάτους στη θάλασσα, κανείς από αυτούς δεν προέρχεται ούτε από καρχαρίες ούτε από άλλο κάποιο θαλάσσιο είδος. Είναι όλα από ατυχήματα και μάλιστα ανθρωπογενή ατυχήματα. Όταν κατέβετε στις παραλίες Ρόδο και Κω, σε όλα τα Δωδεκάνησα, στις Κυκλάδες, είναι ένα ανακάτεμα από εκατοντάδες σκάφη, τζετ σκι και ανθρώπους. Δεν υπάρχει καμία πρόβλεψη, καμία σήμανση, δεν υπάρχει κανένας διαχωρισμός των σκαφών από τους ανθρώπους». «Το πιο πιθανό είναι το παιδάκι στην προσπάθειά του να κρατηθεί στην επιφάνεια να τύλιξε το χεράκι του γύρω από το σκοινί της σημαδούρας. Σημαδούρα έπρεπε να υπάρχει ώστε να οριοθετεί το σημείο κολύμβησης. Δεν νομίζω ότι ήταν δίχτυα», είπε ο κ. Τσιμπίδης.  Ο κ. Τσιμπίδης έθεσε ακόμα ένα θέμα κι αυτό είναι η έλλειψη ναυαγοσωστών στις παραλίες: «Δεν υπάρχει αυτή τη στιγμή ναυαγοσώστης πουθενά στα νησιά. Οι δήμοι έχουν ενοικιάσει τις παραλίες, έχουν εισπράξει τα λεφτά και προκαταβολικά μάλιστα και δεν έχουν φροντίσει να υπάρχουν ναυαγοσώστες. Δεν έχουν οριοθετηθεί πουθενά οι παραλίες. Όπου κι αν πάτε θα δείτε ένα ανακάτεμα. Άνθρωποι, βάρκες, φουσκωτά κτλ. Δηλαδή από τύχη δεν θρηνούμε παραπάνω θύματα» είπε και υπογράμμισε: «Πρέπει να πάρουμε σοβαρά την ασφάλεια των λουόμενων». Για την παραλία στην Ικαρία που έγινε το τραγικό συμβάν είπε «Ότι δεν ήταν οργανωμένη παραλία. Και η αλήθεια είναι ότι ένα μικρό νησάκι σαν τους Φούρνους δεν μπορεί να έχει οργανωμένη παραλία. Πρέπει να έχει βέβαια ασφαλείς παραλίες. Και δεύτερον, υπάρχει ένα μεγάλο θέμα σε όλα τα νησιά. Υπάρχουν άνδρες του Λιμενικού Σώματος, οι οποίοι θα θέλανε φαντάζομαι να κάνουν κάτι, αλλά δεν μπορούνε. Τα καθήκοντα που τους έχουν αναθέσει είναι παρκαδόροι, να γράφουν μηχανάκια και να κάνουν τους τροχονόμους και να ασχολούνται με τη θάλασσα. Και επιμένω, δεν φταίει το προσωπικό του Λιμενικού. Αυτές είναι οι εντολές, αυτές είναι οδηγίες. Οι λιμενικοί δεν έχουν εντολές και δεν ασχολούνται με τη θάλασσα και δεν έχουν και τον ανάλογο εξοπλισμό άλλωστε ούτε την εκπαίδευση». «Σεβασμός στη θάλασσα και γνώση για τη θάλασσα» είπε καταλήγοντας.",True
newsbomb.gr,https://www.newsbomb.gr/ellada/story/1457444/nea-filadelfeia-sygklonistiko-vinteo-apo-ti-dolofonia-tou-mixali-i-ora-thanatou-tou-29xronou,ΕΛΛΑΔΑ,Νέα Φιλαδέλφεια: Συγκλονιστικό βίντεο από τη δολοφονία του Μιχάλη - Η ώρα θανάτου του 29χρονου,2023-08-11T15:44:18+03:00,Newsbomb,"Newsbomb Λίγα λεπτά πριν τα μεσάνυχτα ο άτυχος οπαδός της ΑΕΚ έχασε τη ζωή του από την επιδρομή των χούλιγκαν της Ντινάμο Ζάγκρεμπ Ένα βίντεο που ξεκαθαρίζει την ώρα της δολοφονίας του Μιχάλη Κατσουρή ήρθε στη δημοσιότητα, με την φονική επιδρομή των χούλιγκαν της Ντινάμο Ζάγκρεμπ να ξεκινάει στις 23:07. Στη Γενική Αστυνομική Διεύθυνση Αττικής, οι Αρχές έχουν στη διάθεση τους το οπτικό υλικό, από το οποίο προκύπτει και η ώρα που δολοφονείται ο 29χρονος, στα επεισόδια στη Νέα Φιλαδέλφεια το βράδυ της Δευτέρας. Η ακριβής ώρα θανάτου του άτυχου Μιχάλη είναι στις 23:08, καθώς μέσα σε λίγα δευτερόλεπτα από την φονική καταδρομική δέχτηκε το μοιραίο χτύπημα στην βραχιόνια αρτηρία.  Ρίγος και ανατριχίλα. Ίσως ούτε αυτές οι δυο λέξεις να μην είναι ικανές να περιγράψουν τα συναισθήματα από τα φωτογραφικά ντοκουμέντα που ήρθαν στη δημοσιότητα, μέσω της δικογραφίας της υπόθεσης, από το αιματηρό επεισόδιο στη Νέα Φιλαδέλφεια, όπου οι χούλιγκαν της Ντινάμο Ζάγκρεμπ «έσπειραν» τον θάνατο, με τον 29χρονο Μιχάλη Κατσουρή να πέφτει νεκρός. Στις φωτογραφίες που ήρθαν στη δημοσιότητα, φαίνεται ο 29χρονος Μιχάλης αιμόφυρτος μετά την άγρια επίθεση από την OPAP Arena να προσπαθεί να σταθεί στα πόδια του με τη βοήθεια ενός άνδρα. Είναι η στιγμή που έφτασε έως το περίπτερο που κατέρρευσε ζητώντας βοήθεια. Σε άλλο καρέ, ωστόσο, φαίνεται το άτομο το οποίο μαχαιρώνει στο μπράτσο τον Μιχάλη Κατσουρή και κόβει την βραχιόνια αρτηρία του άτυχου 29χρονου. Είναι το μοναδικό χτύπημα που δέχεται και αποδεικνύεται θανατηφόρο. Στα άλλα φωτογραφικά ντοκουμέντα απεικονίζεται η καταδρομική επίθεση των 100 και πλέον Κροατών, οι οποίοι συνεπικουρούμενοι και από Έλληνες χούλιγκαν, δεν δίστασαν να χτυπήσουν ακόμη και μικρά παιδιά. Δείτε τις φωτογραφίες στην gallery: Ένα νέο βίντεο από την καταδρομική επίθεση των Κροατών χούλιγκαν και των Ελλήνων συνεργών τους στη Νέα Φιλαδέλφεια ήρθε στη δημοσιότητα. Το υλικό αναρτήθηκε στα social media και δείχνει την επίθεση των χούλιγκαν έξω από το γήπεδο της ΑΕΚ, που οδήγησε στη δολοφονία του 29χρονου Μιχάλη Κατσουρή. Κάμερες ασφαλείας από καταστήματα της περιοχής κατέγραψαν καρέ-καρέ τις στιγμές της φονικής επίθεσης των χούλιγκαν των Bad Blue Boys, οι οποίοι έφτασαν από την Κροατία για να προκαλέσουν επεισόδια. Νωρίτερα, ένταση επικράτησε έξω από τα Δικαστήρια της Ευελπίδων όπου απολογούνται οι κατηγορούμενοι χούλιγκαν για τα επεισόδια στη Νέα Φιλαδέλφεια, στα οποία δολοφονήθηκε ο 29χρονος Μιχάλης Κατσουρής. Όπως μετέδωσε ο τηλεοπτικός σταθμός MEGA, ομάδα ατόμων που είχε συγκεντρωθεί στο σημείο πέταξε μπουκάλια με νερό προς το μέρος των αστυνομικών δυνάμεων και των τηλεοπτικών συνεργείων. Η ένταση κράτησε για λίγη ώρα, με τους συγκεντρωμένους στη συνέχεια να μετακινούνται στο παρκάκι απέναντι από την πύλη των Δικαστηρίων. O Βασίλης Νουλέζας, συνήγορος υπεράσπισης τριών εκ των κατηγορουμένων για τη δολοφονία του Μιχάλη Κατσουρή στη Νέα Φιλαδέλφεια μίλησε στην κάμερα του Newsbomb.gr. «Εκπροσωπώ τρεις υπηκόους Κροατίας, οι οποίοι κατηγορούνται για ανθρωποκτονία με δόλο, σύσταση και συμμετοχή σε εγκληματική οργάνωση και συνολικά για τέσσερα κακουργήματα και επτά αδικήματα πλημμεληματικού χαρακτήρα. Δεν έχουν καμία απολύτως σχέση με το έγκλημα, ούτε γνωρίζουν για τη στυγερή δολοφονία και την αφαίρεση της ζωής του 29χρονου Μιχάλη», ανέφερε μεταξύ άλλων ο δικηγόρος τριών κατηγορούμενων στις τηλεοπτικές κάμερες. «Ο δράστης της στυγερής δολοφονίας μπορεί να είναι Κροάτης, Αλβανός ή Έλληνας. Κανείς δε δικαιούται να προκρίνει και να προεξοφλεί την ενοχή κανενός ανθρώπου. Η Ελλάδα είναι κράτος δικαίου. Οφείλουμε πολιτισμό, σύνεση, μετριοφροσύνη, ψυχραιμία και εγκράτεια», πρόσθεσε ο δικηγόρος. «Μη δυναμιτίζουμε το κλίμα, μη χειροτερεύουμε τις σχέσεις του ελληνικού λαού με τους Κροάτες, οι οποίοι στη συντριπτική πλειοψηφία τους, πιστεύω, είναι δημοκρατικοί, φιλειρηνικοί και καταδικάζουνε, όπως κι εγώ και όλοι μας, απερίφραστα, την βία στον αθλητισμό. Να έχουμε εμπιστοσύνη στη Δικαιοσύνη, να την αφήσουμε να νηφάλια να επιτελέσει το καθήκον της, το έργο της», συνέχισε. «Οι χούλιγκαν δεν πρέπει να επιστρέψουν στη χώρα τους», τόνισε ο πρώην Υπαρχηγός της Ελληνικής Αστυνομίας, Αντιστράτηγος εν αποστρατεία, επίτιμος αρχηγός ΕΛΑΣ – Πρόεδρος του Ινστιτούτου PADA, Ιωάννης Ραχωβίτσας, για τις αιματηρές συμπλοκές έξω από το γήπεδο της ΑΕΚ, στη Νέα Φιλαδέλφεια, μιλώντας στην ΕΡΤ. «Η Πολιτεία πρέπει να σκύψει σε αυτά τα θέματα και να τα τελειώνει σε αγαστή συνεργασία με τη Δικαιοσύνη. Αυτοί οι άνθρωποι πρέπει να απομονωθούν μέχρι η υπόθεση να λάβει δικαστικά τον δρόμο της. Δηλαδή, μην τους αφήσουν και ψάχνουν να τους βρουν στη Κροατία ή αλλού», υποστήριξε αρχικά. «Αυτοί οι άνθρωποι δεν έπρεπε ποτέ να φθάσουν στο σημείο. Με δεδομένο ότι τους ήξεραν, τους παρακολουθούσαν· έφυγαν από το σταθμό του Περισσού με καδρόνια, με στολές, έτοιμοι για συμπλοκή, έπρεπε να πιαστούν και να τελειώσει το θέμα. Κανονικά, έπρεπε να υπάρχει δύναμη της Ελληνικής Αστυνομίας σε ακτίνα 12 χιλιομέτρων από το γήπεδο. Πλέον, είναι γνωστό ότι στις 19:30 εκείνης της ημέρας, οι οπαδοί της ΑΕΚ ήταν στο πέταλο απ’ έξω και τους περίμεναν. Προφανώς, η αστυνομία το ήξερε αυτό, διότι έχει τον τρόπο. Από την άλλη, τους παρακολουθούσαν από όταν εισήλθαν στην Ελλάδα. Φαίνεται αυτό και ειδικότερα τη στιγμή που μπήκαν στο λεκανοπέδιο της Αττικής. Άφησαν τα αυτοκίνητα πάνω στο σταθμό στη Νερατζιώτισσα ή τον σταθμό της Ειρήνης και έφθασαν με τα δοκάρια να βγαίνουν από το σταθμό του Περισσού. Από εκεί και πέρα, δε χρειάζονταν τίποτα παραπάνω. Αυτοί οι άνθρωποι είχαν παραβατική συμπεριφορά. Έπρεπε να τελειώσει εκεί το θέμα. Δεν έπρεπε να φθάσουν στη Νέα Φιλαδέλφεια», προσέθεσε ο κ. Ραχωβίτσας. «Τέτοια δύναμη είναι τα ΜΑΤ, όχι η ομάδα “Δράση”. Η πολιτική ηγεσία σαφώς πρέπει να ενημερώνεται, αλλά δεν είναι δουλειά να καθορίσει αυτά τα θέματα. Όταν θα φθάσεις στο σημείο να έχεις σουγιάδες, παλούκια 50 εκατοστών με καρφιά πάνω, δεν πας εκεί να χαϊδέψεις. Σε αυτή την περίπτωση, θέλω να πω ότι πλέον, η Πολιτεία πρέπει να κοιτάξει πάρα πολύ σοβαρά αυτούς τους συνδέσμους που βρίσκονται μέσα στις μεγάλες ομάδες και τις μικρότερες. Να προσέξει πολύ, ειδικά στη διασύνδεση που έχουν με το οργανωμένο έγκλημα και φαίνεται ότι πλέον, εκεί πηγαίνει το πράγμα. Πιστεύω ότι το οργανωμένο έγκλημα στην Ελλάδα χρησιμοποιεί αυτούς τους χώρους και καλά θα έκανε η Πολιτεία να το κοιτάξει πολύ σοβαρά. Βλέπουμε ότι ο αθλητισμός, με αυτούς τους τύπους, πάει να γίνει “όχημα” για την παρανομία τους», ολοκλήρωσε ο κ. Ραχωβίτσας. Με ανάρτηση του ο καρδιολόγος του «Ερυθρού Σταυρού», Γιάννης Τσιαφούτης, που κλήθηκε να φροντίσει τη μητέρα του 29χρονου Μιχάλη, που δολοφονήθηκε από την επίθεση χούλιγκανς της Ντινάμο Ζάγκρεμπ στη Νέα Φιλαδέλφεια, περιέγραψε τα όσα εκτυλίχθηκαν. Η μητέρα του άτυχου οπαδού της ΑΕΚ, δεν άντεξε την είδηση του χαμού του 29χρονου γιου της και κατέρρευσε, με αποτέλεσμα να μεταφερθεί με συμπτώματα εμφάγματος στον «Ερυθρό Σταυρό». Στην ανάρτησή του, ο γιατρός αναφέρει ότι για δύο μέρες είχε ασθενή του την μητέρα του 29χρονου Μιχάλη, γράφοντας χαρακτηριστικά «Ντράπηκα να την κοιτάξω». Παράλληλα μεταφέρει όσα είπε η γυναίκα στους γιατρούς λίγο πριν την κηδεία του παιδιού της: «πρέπει να βγω (από το νοσοκομείο)… Εχω να ταχτοποιήσω…». Στην ανάρτησή του ο κύριος Τσιαφούτης γράφει: «Ντράπηκα να την κοιτάξω .. η μάνα του Μιχαλη ήταν ασθενής μου για δυο μέρες μετά από τόσο στρες .. εχθές που ήρθαμε λίγο πιο κοντά δεν μπόρεσα να πω πολλά .. πρέπει να βγω, έχω να ταχτοποιησω μου είπε .. ήθελα να της ζητήσω συγγνώμη .. ίσως είχαμε βρεθεί κοντά σε κάποιο γήπεδο .. της έκανα εξιτήριο , είχε να ταχτοποιησει .. ντροπή μόνο για όλους ..».  ",True
newsbomb.gr,https://www.newsbomb.gr/ellada/story/1457438/kairos-paramenoun-ta-meltemia-mexri-kai-ton-dekapentaygousto-anevainei-i-thermokrasia,ΕΛΛΑΔΑ,Καιρός: Παραμένουν τα μελτέμια μέχρι και τον Δεκαπενταύγουστο - Ανεβαίνει η θερμοκρασία,2023-08-11T15:18:48+03:00,Newsbomb,"Newsbomb Ο καιρός τον Δεκαπενταύγουστο σύμφωνα με την πρόγνωση του Θοδωρή Κολυδά και της ΕΜΥ Αίθριος καιρός στο μεγαλύτερο μέρος της χώρα αναμένεται τον Δεκαπενταύγουστο  σύμφωνα με την πρόγνωση της ΕΜΥ. Όπως αναφέρει και στην ανάρτησή του ο διευθυντής της ΕΜΥ, Θοδωρή Κολυδάς,  τα μελτέμια θα συνεχιστούν και στις 15/08 ενώ προβλέπεται και μικρή άνοδος της θερμοκρασίας. «Σχεδόν αίθριος καιρός με λίγα φαινόμενα στα ανατολικά και νότια», γράφει ο Θοδωρής Κολυδάς. Αναλυτικά η πρόγνωση της ΕΜΥ για τις επόμενες ημέρες μέχρι και τις 16/08:ΠΡΟΓΝΩΣΗ ΓΙΑ ΑΥΡΙΟ ΣΑΒΒΑΤΟ 12-08-2023  ΓΕΝΙΚΑ ΧΑΡΑΚΤΗΡΙΣΤΙΚΑ - ΠΡΟΕΙΔΟΠΟΙΗΣΕΙΣ Γενικά αίθριος καιρός. Τις πρωινές ώρες τοπικές νεφώσεις στην ανατολική Θεσσαλία, τις Σποράδες και τη βόρεια Εύβοια με πιθανότητα πρόσκαιρων βροχών.Οι άνεμοι θα πνέουν από βόρειες διευθύνσεις στα δυτικά 3 με 5 μποφόρ, στα ανατολικά 4 με 6 και στο Αιγαίο τοπικά 7 μποφόρ.Η θερμοκρασία δεν θα σημειώσει αξιόλογη μεταβολή και θα φτάσει τους 30 με 32 βαθμούς και τοπικά στα ηπειρωτικά και τα Δωδεκάνησα τους 33 με 34 βαθμούς Κελσίου.ΜΑΚΕΔΟΝΙΑ, ΘΡΑΚΗΚαιρός: Γενικά αίθριος καιρός. Σταδιακά μέχρι τις μεσημβρινές ώρες θα αναπτυχθούν πρόσκαιρες τοπικές νεφώσεις, κυρίως στα ορεινά της Μακεδονίας.Ανεμοι: Βόρειοι βορειοανατολικοί 3 με 4 και στα ανατολικά 5 έως 6 μποφόρ.Θερμοκρασία: Από 17 έως 32 βαθμούς Κελσίου.ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣΚαιρός: Γενικά αίθριος καιρός. Λίγες νεφώσεις θα αναπτυχθούν πρόσκαιρα κυρίως στα ηπειρωτικά.Ανεμοι: Στα ηπειρωτικά δυτικοί 3 με 4 και στα νησιά από το μεσημέρι από βόρειες διευθύνσεις 4 με 5 μποφόρ.Θερμοκρασία: Από 18 έως 33 βαθμούς Κελσίου. Στο εσωτερικό της Ηπείρου θα είναι 3 με 4 βαθμούς χαμηλότερη.ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΑΝΑΤΟΛΙΚΗ ΠΕΛΟΠΟΝΝΗΣΟΣΚαιρός: Αρχικά στην ανατολική Θεσσαλία και την Στερεά, νεφώσεις πρόσκαιρα αυξημένες, όπου είναι πιθανόν έως το μεσημέρι να σημειωθούν λίγες βροχές. Στις υπόλοιπες περιοχές σχεδόν αίθριος καιρός με λίγες νεφώσεις κυρίως στα ορεινά ηπειρωτικά μέχρι το απόγευμα.Ανεμοι: Μεταβλητοί 3 με 4 μποφόρ. Στα νότια από βόρειες διευθύνσεις πρόσκαιρα 4 έως 5 μποφόρ.Θερμοκρασία: Από 19 έως 33 βαθμούς Κελσίου.ΚΥΚΛΑΔΕΣ, ΚΡΗΤΗΚαιρός: Γενικά αίθριος καιρός στις Κυκλάδες, ενώ προβλέπονται πρόσκαιρες νεφώσεις στην Κρήτη τις μεσημβρινές - απογευματινές ώρες.Ανεμοι: Από βόρειες διευθύνσεις 4 έως 6 μποφόρ. Στα βόρεια των Κυκλάδων τοπικά έως 7 μποφόρ.Θερμοκρασία: Από 20 έως 31 βαθμούς Κελσίου.ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ - ΔΩΔΕΚΑΝΗΣΑΚαιρός: Γενικά αίθριος καιρός.Ανεμοι: Από βόρειες διευθύνσεις 5 με 6 μποφόρ. Τοπικά στα βόρεια έως 7 μποφόρ.Θερμοκρασία: Από 22 έως 34 βαθμούς Κελσίου.ΕΥΒΟΙΑΚαιρός: Γενικά αίθριος καιρός με λίγες πρόσκαιρες νεφώσεις μέχρι το μεσημέρι κυρίως στα βόρεια τμήματα. Από το βράδυ πρόσκαιρη αύξηση των νεφώσεων με πιθανότητα ασθενών βροχών στα κεντρικά.Ανεμοι: Από βόρειες διευθύνσεις 4 με 6 μποφόρ. Στα νότια έως 7 μποφόρ.Θερμοκρασία: Από 19 έως 31 βαθμούς Κελσίου.ΑΤΤΙΚΗΚαιρός: Γενικά αίθριος καιρός με λίγες νεφώσεις από το απόγευμα.Ανεμοι: Από βόρειες διευθύνσεις 4 με 6 μποφόρ και στα ανατολικά πρόσκαιρα έως 7 μποφόρ.Θερμοκρασία: Από 20 έως 33 βαθμούς Κελσίου.ΘΕΣΣΑΛΟΝΙΚΗΚαιρός: Γενικά αίθριος καιρός με πρόσκαιρες νεφώσεις το μεσημέρι - απόγευμα στα ορεινά.Ανεμοι: Από βόρειες διευθύνσεις 3 με 5 μποφόρ.Θερμοκρασία: Από 19 έως 31 βαθμούς Κελσίου.ΠΡΟΓΝΩΣΗ ΓΙΑ ΤΗΝ ΚΥΡΙΑΚΗ 13-08-2023 Γενικά αίθριος καιρός, με πρόσκαιρες νεφώσεις κυρίως στα κεντρικά και τα βόρεια ηπειρωτικά, το βορειοδυτικό Αιγαίο, την Εύβοια και την Κρήτη, όπου είναι πιθανό το μεσημέρι και το απόγευμα να σημειωθούν τοπικοί όμβροι ή μεμονωμένες καταιγίδες κυρίως στα ορεινά. Οι άνεμοι θα πνέουν από βόρειες διευθύνσεις στα δυτικά 3 με 5 μποφόρ, στα ανατολικά 4 με 6 και στο Αιγαίο τοπικά 7 μποφόρ. Η θερμοκρασία δεν θα σημειώσει αξιόλογη μεταβολή και θα φτάσει τους 30 με 32 βαθμούς και τοπικά στα ηπειρωτικά και τα Δωδεκάνησα τους 33 με 34 βαθμούς Κελσίου.ΠΡΟΓΝΩΣΗ ΓΙΑ ΤΗ ΔΕΥΤΕΡΑ 14-08-2023 Γενικά αίθριος καιρός, με πρόσκαιρες νεφώσεις το μεσημέρι και το απόγευμα στα ηπειρωτικά, τις Σποράδες, την Εύβοια και την Κρήτη, όπου θα σημειωθούν τοπικοί όμβροι ή μεμονωμένες καταιγίδες κυρίως στα ορεινά. Οι άνεμοι θα πνέουν από βόρειες διευθύνσεις στα δυτικά 3 με 5 μποφόρ, στα ανατολικά 4 με 6 και στο Αιγαίο πρόσκαιρα τοπικά 7 μποφόρ. Η θερμοκρασία δεν θα σημειώσει αξιόλογη μεταβολή.ΠΡΟΓΝΩΣΗ ΓΙΑ ΤΗΝ ΤΡΙΤΗ 15-08-2023 (ΔΕΚΑΠΕΝΤΑΥΓΟΥΣΤΟΣ)Γενικά αίθριος καιρός, με πρόσκαιρες νεφώσεις το μεσημέρι και το απόγευμα στα ηπειρωτικά, όπου είναι πιθανό να σημειωθούν τοπικοί όμβροι κυρίως στα ορεινά.Οι άνεμοι θα πνέουν από βόρειες διευθύνσεις 3 με 5 και στο Αιγαίο τοπικά 6 μποφόρ. Η θερμοκρασία θα σημειώσει μικρή άνοδο στα ηπειρωτικά.ΠΡΟΓΝΩΣΗ ΓΙΑ ΤΗΝ ΤΕΤΑΡΤΗ 16-08-2023Γενικά αίθριος καιρός, με λίγες πρόσκαιρες νεφώσεις το μεσημέρι και το απόγευμα στα ηπειρωτικά. Μικρή πιθανότητα να σημειωθούν τοπικοί όμβροι στα βόρεια ορεινά.Οι άνεμοι θα πνέουν από βόρειες διευθύνσεις στα δυτικά 3 με 5 και στο Αιγαίο 5 με 6 μποφόρ. Η θερμοκρασία θα σημειώσει μικρή περαιτέρω άνοδο.",False
newsbomb.gr,https://www.newsbomb.gr/ellada/story/1457437/nea-filadelfeia-neo-vinteo-apo-ta-epeisodia-i-stigmi-tis-katadromikis-epithesis-ton-xoyligkan,ΕΛΛΑΔΑ,Νέα Φιλαδέλφεια: Νέο βίντεο από τα επεισόδια - Η στιγμή της καταδρομικής επίθεσης των χούλιγκαν,2023-08-11T15:15:44+03:00,Newsbomb,"Newsbomb Τον όλεθρο «έσπειραν» οι χούλιγκαν της Ντινάμο Ζάγκρεμπ Ένα νέο βίντεο από την καταδρομική επίθεση των Κροατών χούλιγκαν και των Ελλήνων συνεργών τους στη Νέα Φιλαδέλφεια ήρθε στη δημοσιότητα. Το υλικό αναρτήθηκε στα social media και δείχνει την επίθεση των χούλιγκαν έξω από το γήπεδο της ΑΕΚ, που οδήγησε στη δολοφονία του 29χρονου Μιχάλη Κατσουρή. Κάμερες ασφαλείας από καταστήματα της περιοχής κατέγραψαν καρέ-καρέ τις στιγμές της φονικής επίθεσης των χούλιγκαν των Bad Blue Boys, οι οποίοι έφτασαν από την Κροατία για να προκαλέσουν επεισόδια. Δείτε το video: ",False
newsbomb.gr,https://www.newsbomb.gr/ellada/story/1457436/nea-filadelfeia-oi-teleftaies-stigmes-tou-dolofonimenou-mixali-fotografies-apo-ta-epeisodia,ΕΛΛΑΔΑ,Νέα Φιλαδέλφεια: Οι τελευταίες στιγμές του δολοφονημένου Μιχάλη - Φωτογραφίες από τα επεισόδια,2023-08-11T15:03:58+03:00,,"Δημήτρης Δρίζος Κάμερες κατέγραψαν τη δολοφονία του Μιχάλη Κατσουρή, με τις Αρχές να αναζητούν τον άνθρωπο που αφαίρεσε τη ζωή του 29χρονου Ρίγος και ανατριχίλα. Ίσως ούτε αυτές οι δυο λέξεις να μην είναι ικανές να περιγράψουν τα συναισθήματα από τα φωτογραφικά ντοκουμέντα που ήρθαν στη δημοσιότητα, μέσω της δικογραφίας της υπόθεσης, από το αιματηρό επεισόδιο στη Νέα Φιλαδέλφεια, όπου οι χούλιγκαν της Ντινάμο Ζάγκρεμπ «έσπειραν» τον θάνατο, με τον 29χρονο Μιχάλη Κατσουρή να πέφτει νεκρός. Στις φωτογραφίες που ήρθαν στη δημοσιότητα, φαίνεται ο 29χρονος Μιχάλης αιμόφυρτος μετά την άγρια επίθεση από την OPAP Arena να προσπαθεί να σταθεί στα πόδια του με τη βοήθεια ενός άνδρα. Είναι η στιγμή που έφτασε έως το περίπτερο που κατέρρευσε ζητώντας βοήθεια. Σε άλλο καρέ, ωστόσο, φαίνεται το άτομο το οποίο μαχαιρώνει στο μπράτσο τον Μιχάλη Κατσουρή και κόβει την βραχιόνια αρτηρία του άτυχου 29χρονου. Είναι το μοναδικό χτύπημα που δέχεται και αποδεικνύεται θανατηφόρο. Στα άλλα φωτογραφικά ντοκουμέντα απεικονίζεται η καταδρομική επίθεση των 100 και πλέον Κροατών, οι οποίοι συνεπικουρούμενοι και από Έλληνες χούλιγκαν, δεν δίστασαν να χτυπήσουν ακόμη και μικρά παιδιά. Δείτε τις φωτογραφίες στην gallery:  Νωρίτερα, ένταση επικράτησε έξω από τα Δικαστήρια της Ευελπίδων όπου απολογούνται οι κατηγορούμενοι χούλιγκαν για τα επεισόδια στη Νέα Φιλαδέλφεια, στα οποία δολοφονήθηκε ο 29χρονος Μιχάλης Κατσουρής. Όπως μετέδωσε ο τηλεοπτικός σταθμός MEGA, ομάδα ατόμων που είχε συγκεντρωθεί στο σημείο πέταξε μπουκάλια με νερό προς το μέρος των αστυνομικών δυνάμεων και των τηλεοπτικών συνεργείων. Η ένταση κράτησε για λίγη ώρα, με τους συγκεντρωμένους στη συνέχεια να μετακινούνται στο παρκάκι απέναντι από την πύλη των Δικαστηρίων. O Βασίλης Νουλέζας, συνήγορος υπεράσπισης τριών εκ των κατηγορουμένων για τη δολοφονία του Μιχάλη Κατσουρή στη Νέα Φιλαδέλφεια μίλησε στην κάμερα του Newsbomb.gr. «Εκπροσωπώ τρεις υπηκόους Κροατίας, οι οποίοι κατηγορούνται για ανθρωποκτονία με δόλο, σύσταση και συμμετοχή σε εγκληματική οργάνωση και συνολικά για τέσσερα κακουργήματα και επτά αδικήματα πλημμεληματικού χαρακτήρα. Δεν έχουν καμία απολύτως σχέση με το έγκλημα, ούτε γνωρίζουν για τη στυγερή δολοφονία και την αφαίρεση της ζωής του 29χρονου Μιχάλη», ανέφερε μεταξύ άλλων ο δικηγόρος τριών κατηγορούμενων στις τηλεοπτικές κάμερες. «Ο δράστης της στυγερής δολοφονίας μπορεί να είναι Κροάτης, Αλβανός ή Έλληνας. Κανείς δε δικαιούται να προκρίνει και να προεξοφλεί την ενοχή κανενός ανθρώπου. Η Ελλάδα είναι κράτος δικαίου. Οφείλουμε πολιτισμό, σύνεση, μετριοφροσύνη, ψυχραιμία και εγκράτεια», πρόσθεσε ο δικηγόρος. «Μη δυναμιτίζουμε το κλίμα, μη χειροτερεύουμε τις σχέσεις του ελληνικού λαού με τους Κροάτες, οι οποίοι στη συντριπτική πλειοψηφία τους, πιστεύω, είναι δημοκρατικοί, φιλειρηνικοί και καταδικάζουνε, όπως κι εγώ και όλοι μας, απερίφραστα, την βία στον αθλητισμό. Να έχουμε εμπιστοσύνη στη Δικαιοσύνη, να την αφήσουμε να νηφάλια να επιτελέσει το καθήκον της, το έργο της», συνέχισε. «Οι χούλιγκαν δεν πρέπει να επιστρέψουν στη χώρα τους», τόνισε ο πρώην Υπαρχηγός της Ελληνικής Αστυνομίας, Αντιστράτηγος εν αποστρατεία, επίτιμος αρχηγός ΕΛΑΣ – Πρόεδρος του Ινστιτούτου PADA, Ιωάννης Ραχωβίτσας, για τις αιματηρές συμπλοκές έξω από το γήπεδο της ΑΕΚ, στη Νέα Φιλαδέλφεια, μιλώντας στην ΕΡΤ. «Η Πολιτεία πρέπει να σκύψει σε αυτά τα θέματα και να τα τελειώνει σε αγαστή συνεργασία με τη Δικαιοσύνη. Αυτοί οι άνθρωποι πρέπει να απομονωθούν μέχρι η υπόθεση να λάβει δικαστικά τον δρόμο της. Δηλαδή, μην τους αφήσουν και ψάχνουν να τους βρουν στη Κροατία ή αλλού», υποστήριξε αρχικά. «Αυτοί οι άνθρωποι δεν έπρεπε ποτέ να φθάσουν στο σημείο. Με δεδομένο ότι τους ήξεραν, τους παρακολουθούσαν· έφυγαν από το σταθμό του Περισσού με καδρόνια, με στολές, έτοιμοι για συμπλοκή, έπρεπε να πιαστούν και να τελειώσει το θέμα. Κανονικά, έπρεπε να υπάρχει δύναμη της Ελληνικής Αστυνομίας σε ακτίνα 12 χιλιομέτρων από το γήπεδο. Πλέον, είναι γνωστό ότι στις 19:30 εκείνης της ημέρας, οι οπαδοί της ΑΕΚ ήταν στο πέταλο απ’ έξω και τους περίμεναν. Προφανώς, η αστυνομία το ήξερε αυτό, διότι έχει τον τρόπο. Από την άλλη, τους παρακολουθούσαν από όταν εισήλθαν στην Ελλάδα. Φαίνεται αυτό και ειδικότερα τη στιγμή που μπήκαν στο λεκανοπέδιο της Αττικής. Άφησαν τα αυτοκίνητα πάνω στο σταθμό στη Νερατζιώτισσα ή τον σταθμό της Ειρήνης και έφθασαν με τα δοκάρια να βγαίνουν από το σταθμό του Περισσού. Από εκεί και πέρα, δε χρειάζονταν τίποτα παραπάνω. Αυτοί οι άνθρωποι είχαν παραβατική συμπεριφορά. Έπρεπε να τελειώσει εκεί το θέμα. Δεν έπρεπε να φθάσουν στη Νέα Φιλαδέλφεια», προσέθεσε ο κ. Ραχωβίτσας. «Τέτοια δύναμη είναι τα ΜΑΤ, όχι η ομάδα “Δράση”. Η πολιτική ηγεσία σαφώς πρέπει να ενημερώνεται, αλλά δεν είναι δουλειά να καθορίσει αυτά τα θέματα. Όταν θα φθάσεις στο σημείο να έχεις σουγιάδες, παλούκια 50 εκατοστών με καρφιά πάνω, δεν πας εκεί να χαϊδέψεις. Σε αυτή την περίπτωση, θέλω να πω ότι πλέον, η Πολιτεία πρέπει να κοιτάξει πάρα πολύ σοβαρά αυτούς τους συνδέσμους που βρίσκονται μέσα στις μεγάλες ομάδες και τις μικρότερες. Να προσέξει πολύ, ειδικά στη διασύνδεση που έχουν με το οργανωμένο έγκλημα και φαίνεται ότι πλέον, εκεί πηγαίνει το πράγμα. Πιστεύω ότι το οργανωμένο έγκλημα στην Ελλάδα χρησιμοποιεί αυτούς τους χώρους και καλά θα έκανε η Πολιτεία να το κοιτάξει πολύ σοβαρά. Βλέπουμε ότι ο αθλητισμός, με αυτούς τους τύπους, πάει να γίνει “όχημα” για την παρανομία τους», ολοκλήρωσε ο κ. Ραχωβίτσας. Με ανάρτηση του ο καρδιολόγος του «Ερυθρού Σταυρού», Γιάννης Τσιαφούτης, που κλήθηκε να φροντίσει τη μητέρα του 29χρονου Μιχάλη, που δολοφονήθηκε από την επίθεση χούλιγκανς της Ντινάμο Ζάγκρεμπ στη Νέα Φιλαδέλφεια, περιέγραψε τα όσα εκτυλίχθηκαν. Η μητέρα του άτυχου οπαδού της ΑΕΚ, δεν άντεξε την είδηση του χαμού του 29χρονου γιου της και κατέρρευσε, με αποτέλεσμα να μεταφερθεί με συμπτώματα εμφάγματος στον «Ερυθρό Σταυρό». Στην ανάρτησή του, ο γιατρός αναφέρει ότι για δύο μέρες είχε ασθενή του την μητέρα του 29χρονου Μιχάλη, γράφοντας χαρακτηριστικά «Ντράπηκα να την κοιτάξω». Παράλληλα μεταφέρει όσα είπε η γυναίκα στους γιατρούς λίγο πριν την κηδεία του παιδιού της: «πρέπει να βγω (από το νοσοκομείο)… Εχω να ταχτοποιήσω…». Στην ανάρτησή του ο κύριος Τσιαφούτης γράφει: «Ντράπηκα να την κοιτάξω .. η μάνα του Μιχαλη ήταν ασθενής μου για δυο μέρες μετά από τόσο στρες .. εχθές που ήρθαμε λίγο πιο κοντά δεν μπόρεσα να πω πολλά .. πρέπει να βγω, έχω να ταχτοποιησω μου είπε .. ήθελα να της ζητήσω συγγνώμη .. ίσως είχαμε βρεθεί κοντά σε κάποιο γήπεδο .. της έκανα εξιτήριο , είχε να ταχτοποιησει .. ντροπή μόνο για όλους ..».",True
newsbomb.gr,https://www.newsbomb.gr/ellada/story/1457428/lygise-i-marianta-pieridi-gia-ton-gio-tou-odyssea-stamoyli-den-thelo-oyte-kan-na-to-skeftomai,ΕΛΛΑΔΑ,Λύγισε η Μαριάντα Πιερίδη για τον γιο του Οδυσσέα Σταμούλη: «Δεν θέλω ούτε καν να το σκέφτομαι»,2023-08-11T14:56:27+03:00,Newsbomb,"Newsbomb Συγκλονισμένη η Μαριάντα Πιερίδη με τον θάνατο του γιου του Οδυσσέα Σταμούλη ο οποίος πνίγηκε στους Φούρνους Ικαρίας. Σοκ έχει προκαλέσει η ανείπωτη τραγωδία με θύμα τον 11χρονο γιο του διάσημου ηθοποιού Οδυσσέα Σταμούλη ο οποίος πνίγηκε στους Φούρνους Ικαρίας, χθες Πέμπτη (10/08). Για το τραγικό περιστατικό μίλησε η στον αέρα της εκπομπής «Καλοκαίρι Yes» και δεν έκρυψε τη θλίψη της για τις πολύ δύσκολες ώρες που βιώνει η οικογένεια. «Δεν μπορώ να φανταστώ πώς θα είναι τώρα αυτή η γυναίκα… Δεν μπορώ καν… Είναι τραγικό. Δεν ξέρω, Παναγία μου, δεν θέλω ούτε καν να το σκέφτομαι», ανέφερε συγκινημένη η Μαριάντα Πιερίδη. «Δεν ξέρω τι άλλο να πω, πρόσφατα είχαμε φιλοξενήσει τον κύριο Σταμούλη», λέει η Μαριάντα Πιερίδη. Και πρόσθεσε για την μητέρα του άτυχου αγοριού: «Αυτό που θέλω να σας πω είναι να είστε δίπλα σε αυτή τη μάνα, γιατί δεν μπορούμε να φανταστούμε, δεν μπορώ ούτε καν να διανοηθώ τι τραβάει αυτή τη στιγμή, τι έχει στο μυαλό της αυτή η γυναίκα. Θα είναι πάρα πολύ δύσκολο για εκείνη, να είστε δίπλα της με όποιον τρόπο μπορείτε κι εσείς και όλη η τοπική κοινότητα». ",True
newsbomb.gr,https://www.newsbomb.gr/ellada/story/1457429/nea-filadelfeia-kalliakmanis-pisteyo-pos-tha-yparksoun-kai-alles-apomakrynseis,ΕΛΛΑΔΑ,Νέα Φιλαδέλφεια - Καλλιακμάνης: Πιστεύω πως θα υπάρξουν και άλλες απομακρύνσεις,2023-08-11T14:44:27+03:00,Newsbomb,"Newsbomb Ο . Καλλιακμάνης, διευκρίνισε ότι παρότι είναι Ευρωπαίοι πολίτες, προβλέπεται από τη Συνθήκη Σένγκεν να μην τους επιτραπεί η είσοδος, όταν τίθεται ζήτημα δημόσιας τάξης και ασφάλειας. Αναφερόμενος στο δημοσίευμα της εφημερίδα «Τα Νέα», που αποκαλύπτει ότι χρειάστηκαν τέσσερις ώρες μετά την ενημέρωση από τις αρχές στο Μαυροβούνιο, για να ζητηθεί απλή επιφυλακή στις περιφερειακές υπηρεσίες της Ελληνικής Αστυνομίας, ο Γιώργος Καλλιακμάνης, πρόεδρος Αστυνομικών Υπαλλήλων Νοτιοανατολικής Αττικής, επισήμανε ότι έπρεπε να έχει απαγορευθεί η είσοδος των Κροατών χούλιγκανς στη χώρα μας. Μιλώντας στο Πρώτο Πρόγραμμα 91,6 και 105,8 και στην εκπομπή «Πρωινές Διαδρομές στο Πρώτο» με την Μαρία Γεωργίου, ο κ. Καλλιακμάνης, διευκρίνισε ότι παρότι είναι Ευρωπαίοι πολίτες, προβλέπεται από τη Συνθήκη Σένγκεν να μην τους επιτραπεί η είσοδος, όταν τίθεται ζήτημα δημόσιας τάξης και ασφάλειας. «Και μάλιστα έχουν δοθεί και οι αριθμοί κυκλοφορίας, το χρώμα των αυτοκινήτων και το μοντέλο, έπρεπε αυτοί να γυρίσουν πίσω ως κίνδυνος για τη δημόσια τάξη και ασφάλεια» επισήμανε. «Επειδή σήμερα ήμουν σε μια εκπομπή στην τηλεόραση και ήταν και ο πρόεδρος των αστυνομικών των Ιωαννίνων εκεί, είπε ότι ελέγχθησαν, δεν το ξέρω εγώ, αλλά για να το πει, πάει να πει ότι το έχει ψάξει, ελέγχθησαν λέει και δεν βρέθηκε τίποτα μέσα στα αυτοκίνητα», σημείωσε ο κ. Καλλιακάμνης. Στην επισήμανση της δημοσιογράφου, ότι αν επιβεβαιωθεί αυτό, θα σημαίνει παράλληλα ότι οι Κροάτες εξοπλίστηκαν από συνεργούς τους μέσα στη χώρα μας, ο κ. Καλλιακμάνης, απάντησε ότι το έχουμε δει και στο παρελθόν, «το 2015 στο Ελευθέριος Βενιζέλος, που ήρθαν οι Σέρβοι να χτυπήσουν τους Κροάτες τότε, αυτοί που τους είχαν οπλίσει, που τους είχαν δώσει τα ρόπαλα τα είχαν εφοδιαστεί από κάποιους Έλληνες οπαδούς μιας ομάδας».  «Σε περίπτωση που ισχύει αυτό που είπε ο πρόεδρος της Ένωσης Ιωαννίνων, που εγώ δεν μπορώ να αμφισβητήσω, πάει να πει ότι εξοπλίστηκαν εδώ, γιατί βρέθηκαν και στον τόπο, εκεί που έγινε η σύρραξη, μαχαίρια πέρα από στειλιάρια και λοιπά αλλά και σε σωματική έρευνα σε κάποιους από τους συλληφθέντες βρέθηκαν μαχαίρια επάνω τους», συμπλήρωσε ο κ. Καλλιακμάνης. «Λάθος» χαρακτήρισε την απόφαση για διακριτική παρακολούθηση ο κ. Καλλιακμάνης, διερωτώμενος «σε ποιους; Σε κάποιους που έχουν στα χέρια τους καδρόνια;». «Όταν εδώ, υπάρχουν βάσιμες ενδείξεις ότι αυτοί ήρθαν εδώ πέρα για να παίξουν ξύλο και να σκοτώσουν δεν κάνεις διακριτική παρακολούθηση. Τους μαζεύεις.» υπογράμμισε. «Δεν γίνεται κάποιος να τα ξέρει όλα. Ο καθένας στο πόστο του. Τώρα ποιοι κάναν τα λάθη, ποιοι ήταν σε πόστα κλειδιά, σε πόστα αποφάσεων που έκαναν λάθη. Αυτό διερευνά η ΕΔΕ που διατάχθηκε από τον αρχηγό με εντολή του υπουργού» είπε ο κ. Καλλιακμάνης, εικάζοντας πως θα υπάρξουν κι άλλες απομακρύνσεις. «Πιστεύω ότι θα πέσουν κεφάλια. Και το λογικό αυτό είναι» ανέφερε χαρακτηριστικά. «Ας μιλήσουμε για αξιοκρατία. Πώς γίνονται οι τοποθετήσεις από όλες τις κυβερνήσεις που έχουν περάσει; Ξέρετε εσείς ότι υπάρχει ένα αξιοκρατικό σύστημα;» προσέθεσε ο κ. Καλλιακμάνης, ενώ τόνισε πως ο οργανισμός της αστυνομίας πρέπει να απεμπλακεί από την πολιτική και να είναι ένας αυτόνομος οργανισμός που να λειτουργεί αξιοκρατικά. «Μετακινείς τους διοικητές τροχαίας. Ναι, εντάξει, επειδή γίνεται η ΕΔΕ και επειδή πέρασαν από εκείνα τα σημεία μέχρι να ολοκληρωθεί η ΕΔΕ, δεν τους τιμωρείς, αλλά μην ξεχνάμε, δεν θα πω για όλους γιατί είναι άδικο, οι περισσότεροι από τους διοικητές Τροχαίας τοποθετούνται στα τμήματα Τροχαίας γιατί εξυπηρετούν ένα πελατειακό σύστημα. Εξυπηρετούσαν. Δεν έχει σταματήσει ποτέ αυτό. Σταμάτησε ποτέ;» συμπλήρωσε ο κ. Καλλιακμάνης.",False
newsbomb.gr,https://www.newsbomb.gr/ellada/story/1457023/syndromo-agxous-meta-tis-diakopes-pos-na-nikiste-eykola-tis-dyskolies-tis-epistrofis,ΕΛΛΑΔΑ,Σύνδρομο άγχους μετά τις διακοπές: Πώς να νικήσετε εύκολα τις δυσκολίες της επιστροφής,2023-08-11T14:44:06+03:00,,"Το καλοκαίρι σιγά-σιγά φτάνει στο τέλος του και η επιστροφή στη δουλειά είναι αναπόφευκτη - Η επιστροφή από τις διακοπές είναι μία πολύ συχνή αιτία άγχους η οποία ονομάζεται ως «Σύνδρομο άγχους μετά τις διακοπές» (Post-Vacation Stress Syndrome) και αποτελεί μια ιδιαίτερη μορφή στρες η οποία εκδηλώνεται κυρίως μετά από περίοδο ξεκούρασης και χαλάρωσης - Η Ψυχολόγος – Παιδοψυχολόγος Αλεξάνδρα Καππάτου μιλώντας στο Newsbomb.gr έδωσε μερικές πρακτικές συμβουλές για πιο ομαλή επάνοδο. Αναστασία - Βασιλική Γκολέμη Η κλεψύδρα γύρισε και ο χρόνος μετρά αντίστροφα για την έλευση του Φθινοπώρου. Ο Σεπτέμβρης βρίσκεται προ των πυλών και αυτό σημαίνει για τους περισσότερους το τέλος των διακοπών και την επιστροφή στην καθημερινότητα. Η μετάβαση από την κατάσταση των διακοπών στη ρουτίνα της καθημερινότητας αποτελεί μια από τις μεγαλύτερες ψυχολογικές προκλήσεις που αντιμετωπίζουν οι περισσότεροι. Επιστρέφοντας από τις καλοκαιρινές διακοπές, συνήθως κυριαρχεί ένα γλυκόπικρο συναίσθημα. Αφενός γιατί κυριαρχεί το αίσθημα της ασφάλειας και της επιστροφής στην βάση και αφετέρου γιατί πλανάται το αίσθημα της απογοήτευσης ότι κάτι όμορφο έχει τελειώσει. Η επιστροφή στην πόλη μετά τις καλοκαιρινές διακοπές είναι δύσκολη, όσο και αν το άτομο έχει ξεκουραστεί και έχει χαλαρώσει, το πιο πιθανό είναι να σκέφτεται όλα αυτά που έχει να αντιμετωπίσει τη νέα σεζόν. Το σύνδρομο του του άγχους μετά τις διακοπές φαίνεται να πλήττει πολλούς ανθρώπους. Τα πιο συνηθισμένα συμπτώματα του Post Vacation Stress Syndrome, (Σύνδρομο Άγχους Μετά τις Διακοπές) περιλαμβάνουν: Η Ψυχολόγος – Παιδοψυχολόγος Αλεξάνδρα Καππάτου μιλώντας στο Newsbomb.gr αναφέρθηκε στον γυρισμό από τις καλοκαιρινές διακοπές και την επαναφορά στις ευθύνες και στην πιεστική για αρκετούς καθημερινότητα των υποχρεώσεων. Σύμφωνα με την ειδικό, «από εμάς εξαρτάται να διατηρήσουμε τα θετικά που αποκομίσαμε από τις διακοπές μας». Η κυρία Καππάτου αναφέρθηκε και στο σύνδρομο προ διακοπών λέγοντας: «Καλό είναι να έχουμε ρεαλιστικές προσδοκίες, να μη κάνουμε συγκρίσεις με τους φίλους μας και να καταρτίσουμε ένα δικό μας πλάνο με γνώμονα τις ανάγκες μας. Αν μάλιστα έχουμε παιδιά θα πρέπει να προσπαθούμε να καλύψουμε όχι μόνο τις ανάγκες των παιδιών αλλά και τις δικές μας».  «Αν το καλοσκεφτούμε θα διαπιστώσουμε ότι οι διακοπές δεν είναι μόνο ευκαιρία για ξεκούραση, αλλά και για την επαφή με τον εαυτό μας, τις ανάγκες μας, εξαιρετική ευκαιρία για την βελτίωση της επικοινωνίας με τον σύντροφο μας και με τα παιδιά μας μακριά από τον μανδύα των υποχρεώσεων. Ας μην τα ξεχάσουμε στην επιστροφή και τα θυμηθούμε ξανά στις επόμενες διακοπές του χρόνου», συμπλήρωσε μιλώντας στο Newsbomb.gr. «Η επιστροφή στην καθημερινότητα για πολλούς φαντάζει δύσκολη γιατί σηματοδοτεί την έναρξη των υποχρεώσεων και την εγκατάλειψη της χαλάρωσης και της ξεγνοιασιάς. Αυτή η συνθήκη σε κάποιους μπορεί να προκαλέσει δυσφορία, θλίψη, άγχος, ανησυχία, διαταραχές στον ύπνο, κόπωση, απροθυμία ή και άρνηση να επιστρέψουν στην εργασία τους κλπ. Στις περισσότερες περιπτώσεις αυτά τα συμπτώματα υποχωρούν μέσα σε μερικές μέρες. Σε κάποιες ιδιαίτερες περιπτώσεις που παραμένουν μετά από δυο εβδομάδες απευθυνθείτε σε ειδικό ψυχικής υγείας», τόνισε. Tips από την Ψυχολόγο – Παιδοψυχολόγο Αλεξάνδρα Καππάτου για καλύτερη προσαρμογή: -Προσπαθήστε να επιστρέψετε μια-δυο μέρες νωρίτερα από τις διακοπές σας, δίνοντας σας χρόνο να προσαρμοστείτε ομαλότερα στην ρουτίνα χωρίς να χρειαστεί να αντιμετωπίσετε όλες τις ευθύνες μαζί -Κάνετε τα αναγκαία για αρχή. Έτσι θα δώσετε κάποιες μέρες στον εαυτό σας ώστε να καταφέρει να προσαρμοστεί σταδιακά χωρίς πίεση. -Η καλή οργάνωση και η σωστή ιεράρχηση των υποχρεώσεων θα βοηθήσει. -Φτιάξτε ένα καλό πρόγραμμα που θα καλύπτει τις πιο επείγουσες εργασίες που πρέπει να κάνετε πρώτα π/χ. φτιάξτε το σπίτι σας για να αισθάνεστε άνετα, μην προσπαθήσετε να απαντήσετε από την πρώτη μέρα σε όλα τα e-mail που σας έστειλαν κατά το διάστημα της απουσίας σας, μην ξεκινήσετε άμεσα να αναλαμβάνετε νέα καθήκοντα κλπ. -Καθορίστε μικρούς και προσιτούς στόχους που θέλετε να ακολουθήσετε. - Βάλτε στο πρόγραμμά σας έστω λίγο χρόνο για την φροντίδα του εαυτού σας και βρείτε τι θα σας ευχαριστούσε να κάνετε π.χ. υγιεινή διατροφή, άθληση, διάβασμα, συναντήσεις σε τακτά διαστήματα με κάποιο προσωπικό σας φίλο ή φίλη, χορό, θέατρο κλπ. -Αναζητάτε τα θετικά σημεία της καθημερινότητάς, τι χαρήκατε και όσα καταφέρατε. -Διώξτε από τη σκέψη σας τα αρνητικά σημεία των διακοπών. Να επικεντρώνεστε στα θετικά. -Διατηρήστε κάποιες από τις δραστηριότητες των διακοπών π.χ. μικρές αποδράσεις το ΣΚ, μπάνιο στη θάλασσα, περίπατοι και παιχνίδι με τα παιδιά σας, συναντήσεις με φίλους κλπ. -Διαχειριστείτε το στρες, ώστε να μην ξεσπάτε στα παιδιά σας ή στο σύντροφό σας. -Αποφύγετε ειδικά στην αρχή την επαφή σας με τα social media, αντίθετα προτιμήστε την επικοινωνία με τους φίλους σας από κοντά. -Τέλος, θα ήταν ίσως εξαιρετική ιδέα να σχεδιάσετε ένα επόμενο ταξίδι. To Σύνδρομο Μετά-τις-διακοπές ορίζεται ως η ξαφνική ύφεση της διάθεσης και χαρακτηρίζεται από την εμφάνιση αρνητικών συναισθημάτων που συνήθως έρχονται μετά από μια περίοδο έντονων ευχάριστων συναισθημάτων. Η μετάβαση από τις καλοκαιρινές διακοπές στην καθημερινότητα μπορεί να συνοδεύεται από μελαγχολία ή και πολλά άλλα χαρακτηριστικά συμπτώματα που μοιάζουν με αυτά της διαταραχής άγχους ή διάθεσης. Ωστόσο υπάρχουν βασικές διαφορές ανάμεσα στο Σύνδρομο Μετα-τις-διακοπές και κλινικές διαταραχές όπως η Κατάθλιψη ή διαταραχή άγχους και η διαταραχή διάθεσης, με κυρίαρχες τη διάρκεια και την ένταση των συμπτωμάτων. Ενώ στις κλινικές διαταραχές τα συμπτώματα είναι μακροχρόνια και καθιστούν το άτομο δυσλειτουργικό ακόμα και στις καθημερινές δραστηριότητες, στο Σύνδρομο μετά-τις-διακοπές η διάρκεια των συμπτωμάτων είναι σύντομη μην ξεπερνώντας τις δύο εβδομάδες, και το άτομο μπορεί να αντεπεξέλθει αποτελεσματικά στις καθημερινές υποχρεώσεις. Διαβάστε επίσης Τήνος: Τρεις λόγοι για διακοπές στο νησί της Μεγαλόχαρης Δεκαπενταύγουστος... στα άκρα: 4 νησιά για να γιορτάσουμε το «Πάσχα του καλοκαιριού» Ίος: Κάλεσμα για διακοπές με πολιτισμό, τέχνες και δραστηριότητες",True
newsbomb.gr,https://www.newsbomb.gr/ellada/story/1457426/seismos-3-5-rixter-sti-gaydo,ΕΛΛΑΔΑ,"Σεισμός 3,5 Ρίχτερ στη Γαύδο",2023-08-11T14:31:28+03:00,Newsbomb,"Newsbomb Γαύδος: Στη θάλασσα το επίκεντρο του σεισμού  Σεισμός μεγέθους 3,5 βαθμών της κλίμακας Ρίχτερ, σύμφωνα με το Γεωδυναμικό Ινστιτούτο του Εθνικού Αστεροσκοπείου Αθηνών, στη Γαύδο. Στα 12 χιλιόμετρα νότια του νησιού το επίκεντρο. Ο σεισμός των 3,5 βαθμών της κλίμακας Ρίχτερ στη Γαύδο σημειώθηκε στη 1:47 το μεσημέρι της Παρασκευής (11.08.2023). Στα 18,2 χιλιόμετρα βρίσκεται το εστιακό βάθος και το επίκεντρο στα 12 χιλιόμετρα νότια της Γαύδου το επίκεντρο.",True
newsbomb.gr,https://www.newsbomb.gr/ellada/story/1457425/thessaloniki-kaike-olosxeros-troxospito,ΕΛΛΑΔΑ,Θεσσαλονίκη: Κάηκε ολοσχερώς τροχόσπιτο,2023-08-11T14:31:05+03:00,Newsbomb,"Newsbomb Στις φλόγες τυλίχθηκε τροχόσπιτο στη δυτική Θεσσαλονίκη Ολοσχερώς κάηκε τροχόσπιτο που ήταν σταθμευμένο στην οδό Δημοκρατίας, στη δυτική Θεσσαλονίκη. Στο σημείο έσπευσαν έξι πυροσβέστες με δύο οχήματα που κατέσβησαν άμεσα τη φωτιά χωρίς να κινδυνεύσει κανείς. Σύμφωνα με το Χάρτη Πρόβλεψης Κινδύνου Πυρκαγιάς που εκδίδει η Γενική Γραμματεία Πολιτικής Προστασίας του Υπουργείου Κλιματικής Κρίσης & Πολιτικής Προστασίας (www.civilprotection.gr), για αύριο, Σάββατο, 12 Αυγούστου 2023, προβλέπεται πολύ υψηλός κίνδυνος πυρκαγιάς (κατηγορία κινδύνου 4) για τις εξής περιοχές: Πολύ υψηλός κίνδυνος ?κατηγορίας 4️⃣ για αύριο Σάββατο 12 Αυγούστου σε:? Αττική? Βοιωτία, Εύβοια & Σκύρο? Κορινθία, Αργολίδα? Έβρο & Σαμοθράκη? Λέσβο, Χίο, Λήμνο? Υψηλός κίνδυνος 3⃣ σε αρκετές περιοχές?https://t.co/urjmLCB9pI pic.twitter.com/vnaSKtxuT1  Συνεχίζονται οι περιπολίες εναέριας επιτήρησης, καθώς και περιπολίες από Πυροσβεστικές, Αστυνομικές και Στρατιωτικές δυνάμεις. Επιπρόσθετα, σε μερική επιφυλακή τίθεται το προσωπικό των Πυροσβεστικών Υπηρεσιών των ανωτέρω Περιφερειών προκειμένου να αντιμετωπιστούν οι αυξημένες υπηρεσιακές απαιτήσεις, που έχουν προκύψει λόγω του μεγάλου αριθμού πυρκαγιών καθώς και του πολύ υψηλού κινδύνου πυρκαγιάς (κατηγορία κίνδυνου 4). Ταυτόχρονα, για τις ανωτέρω περιοχές, παραμένει σε εφαρμογή το Σχέδιο δράσεων Πολιτικής Προστασίας για την αντιμετώπιση κινδύνων λόγω δασικών πυρκαγιών, σύμφωνα με το οποίο, μεταξύ άλλων, προβλέπεται, η εφαρμογή του μέτρου της προληπτικής απαγόρευσης της κυκλοφορίας οχημάτων και παραμονής εκδρομέων σε εθνικούς δρυμούς, δάση και «ευπαθείς» περιοχές. Σε άμεση συνεργασία με τη Γενική Γραμματεία Πολιτικής Προστασίας έχουν ενημερωθεί όλες οι αρμόδιες εμπλεκόμενες κρατικές υπηρεσίες, καθώς και οι Περιφέρειες και Δήμοι των ανωτέρω περιοχών, ώστε να βρίσκονται σε αυξημένη ετοιμότητα για τη λήψη μέτρων αρμοδιότητάς τους. Απευθύνεται έκκληση στους συμπολίτες μας: Υπενθυμίζεται ότι κατά τη διάρκεια της αντιπυρικής περιόδου απαγορεύεται η καύση των αγρών. Για περισσότερες πληροφορίες και οδηγίες αυτοπροστασίας από τους κινδύνους των δασικών πυρκαγιών, οι πολίτες μπορούν να επισκεφθούν την ιστοσελίδα της Γενικής Γραμματείας Πολιτικής Προστασίας στην ηλεκτρονική διεύθυνση www.civilprotection.gr. Τέλος, παρακαλούμε όλους τους πολίτες να είναι ιδιαίτερα προσεκτικοί και σε περίπτωση πυρκαγιάς, για τη δική τους ασφάλεια, να ακολουθούν πιστά τις υποδείξεις των αρμόδιων Αρχών. Επισημαίνεται ότι ο κίνδυνος δασικών πυρκαγιών είναι πολύ υψηλός σε πολλές περιοχές της χώρας, καθώς θα επικρατούν ευνοϊκές συνθήκες για την εκδήλωσή τους.",False
newsbomb.gr,https://www.newsbomb.gr/ellada/story/1457422/serres-fylakisi-enos-etous-me-anastoli-kai-xrimatiko-prostimo-gia-tous-epta-roumanous-opadoys,ΕΛΛΑΔΑ,Σέρρες: Φυλάκιση ενός έτους με αναστολή και χρηματικό πρόστιμο για τους επτά Ρουμάνους οπαδούς,2023-08-11T14:29:07+03:00,Newsbomb,"Newsbomb Οι Ρουμάνοι συνελήφθησαν στον συνοριακό σταθμό του Προμαχώνα Σε φυλάκιση ενός έτους με τριετή αναστολή και χρηματικό πρόστιμο 1.000 ευρώ (έκαστος) καταδικάστηκαν οι επτά Ρουμάνοι οπαδοί που συνελήφθησαν χθες στον συνοριακό σταθμό του Προμαχώνα για παράβαση της νομοθεσίας περί όπλων και περί ερασιτεχνικού και επαγγελματικού αθλητισμού. Στην απολογία τους οι επτά Ρουμάνοι, οι οποίοι άσκησαν έφερε και αφέθηκαν ελεύθεροι, φέρονται να υποστήριξαν ότι ήρθαν στην Ελλάδα για διακοπές και πως είχαν το μαχαίρι μαζί τους για προσωπική χρήση (κόψιμο τροφίμων). Πηγή: ΑΠΕ ΜΠΕ",False
newsbomb.gr,https://www.newsbomb.gr/ellada/story/1457420/poly-ypsilos-kindynos-pyrkagias-to-savvato-12-8-se-5-perifereies,ΕΛΛΑΔΑ,Πολύ υψηλός κίνδυνος πυρκαγιάς το Σάββατο (12/8) σε 5 Περιφέρειες,2023-08-11T14:25:14+03:00,Newsbomb,"Newsbomb Υψηλός κίνδυνος πυρκαγιάς αύριο Σάββατο 12 Αυγούστου για τρεις περιοχές  Σύμφωνα με το Χάρτη Πρόβλεψης Κινδύνου Πυρκαγιάς που εκδίδει η Γενική Γραμματεία Πολιτικής Προστασίας του Υπουργείου Κλιματικής Κρίσης & Πολιτικής Προστασίας (www.civilprotection.gr), για αύριο, Σάββατο, 12 Αυγούστου 2023, προβλέπεται πολύ υψηλός κίνδυνος πυρκαγιάς (κατηγορία κινδύνου 4) για τις εξής περιοχές: Πολύ υψηλός κίνδυνος ?κατηγορίας 4️⃣ για αύριο Σάββατο 12 Αυγούστου σε:? Αττική? Βοιωτία, Εύβοια & Σκύρο? Κορινθία, Αργολίδα? Έβρο & Σαμοθράκη? Λέσβο, Χίο, Λήμνο? Υψηλός κίνδυνος 3⃣ σε αρκετές περιοχές?https://t.co/urjmLCB9pI pic.twitter.com/vnaSKtxuT1 Συνεχίζονται οι περιπολίες εναέριας επιτήρησης, καθώς και περιπολίες από Πυροσβεστικές, Αστυνομικές και Στρατιωτικές δυνάμεις. Επιπρόσθετα, σε μερική επιφυλακή τίθεται το προσωπικό των Πυροσβεστικών Υπηρεσιών των ανωτέρω Περιφερειών προκειμένου να αντιμετωπιστούν οι αυξημένες υπηρεσιακές απαιτήσεις, που έχουν προκύψει λόγω του μεγάλου αριθμού πυρκαγιών καθώς και του πολύ υψηλού κινδύνου πυρκαγιάς (κατηγορία κίνδυνου 4).  Ταυτόχρονα, για τις ανωτέρω περιοχές, παραμένει σε εφαρμογή το Σχέδιο δράσεων Πολιτικής Προστασίας για την αντιμετώπιση κινδύνων λόγω δασικών πυρκαγιών, σύμφωνα με το οποίο, μεταξύ άλλων, προβλέπεται, η εφαρμογή του μέτρου της προληπτικής απαγόρευσης της κυκλοφορίας οχημάτων και παραμονής εκδρομέων σε εθνικούς δρυμούς, δάση και «ευπαθείς» περιοχές. Σε άμεση συνεργασία με τη Γενική Γραμματεία Πολιτικής Προστασίας έχουν ενημερωθεί όλες οι αρμόδιες εμπλεκόμενες κρατικές υπηρεσίες, καθώς και οι Περιφέρειες και Δήμοι των ανωτέρω περιοχών, ώστε να βρίσκονται σε αυξημένη ετοιμότητα για τη λήψη μέτρων αρμοδιότητάς τους. Απευθύνεται έκκληση στους συμπολίτες μας: Υπενθυμίζεται ότι κατά τη διάρκεια της αντιπυρικής περιόδου απαγορεύεται η καύση των αγρών. Για περισσότερες πληροφορίες και οδηγίες αυτοπροστασίας από τους κινδύνους των δασικών πυρκαγιών, οι πολίτες μπορούν να επισκεφθούν την ιστοσελίδα της Γενικής Γραμματείας Πολιτικής Προστασίας στην ηλεκτρονική διεύθυνση www.civilprotection.gr. Τέλος, παρακαλούμε όλους τους πολίτες να είναι ιδιαίτερα προσεκτικοί και σε περίπτωση πυρκαγιάς, για τη δική τους ασφάλεια, να ακολουθούν πιστά τις υποδείξεις των αρμόδιων Αρχών. Επισημαίνεται ότι ο κίνδυνος δασικών πυρκαγιών είναι πολύ υψηλός σε πολλές περιοχές της χώρας, καθώς θα επικρατούν ευνοϊκές συνθήκες για την εκδήλωσή τους.",False
newsbomb.gr,https://www.newsbomb.gr/ellada/story/1456112/pezman-tafti-i-alithini-istoria-enos-protathliti-o-iranos-prosfygas-pou-egine-xristianos,ΕΛΛΑΔΑ,Πεζμάν Τάφτι: Η αληθινή ιστορία ενός πρωταθλητή – Ο Ιρανός πρόσφυγας που έγινε Χριστιανός,2023-08-11T14:23:57+03:00,,"Λένε πως οι πρωταθλητές γεννιούνται. Άλλοι πως οι πρωταθλητές γίνονται. Κανείς δεν μπορεί να πει με σιγουριά. Όμως η ζωή έχει δείξει πως οι πρωταθλητές είναι εκείνοι που δεν το βάζουν κάτω ποτέ. Δημήτρης Δρίζος «Δάσκαλε Έκτορα». Τα μάτια του χαμογελάνε. Μόνιμα χαμογελάνε. Γνώρισα τον Πεζμάν Τάφτι (ή Έκτορας όπως είναι πλέον βαφτισμένος) τον περασμένο Νοέμβριο, όταν γράφτηκα στη σχολή πυγμαχίας όπου είναι δάσκαλος. Φωτογραφίες από τους αγώνες του διακοσμούσαν ολόγυρα τους τοίχους, οπότε και άσχετος να ήσουν με το άθλημα (όπως εγώ), αυτόματα μπορούσες να καταλάβεις πως ήταν κάτι παραπάνω από απλός δάσκαλος. Πίσω από το καλοσυνάτο χαμόγελο, ωστόσο, βρίσκεται μια ιστορία που θα μπορούσε εύκολα να ήταν σενάριο κάποιος ταινίας. Για να τον πείσω όμως να μου πει την ιστορία του, του είπα ψέματα πως δεν θα μου δώσουν άδεια για το καλοκαίρι, αν δεν γυρίσω έχοντας καταγράψει το... ταξίδι του από το Ιράν στην Ελλάδα. Μου χαμογέλασε, έδειξε να με πιστεύει, αλλά ήξερε πως του έλεγα ψέματα. Η οικογένειά του κυνηγήθηκε στα τέλη της δεκαετίας του ’90, από το καθεστώς Χαμενεΐ, σε ένα Ιράν που «βράζει» από τον φονταμενταλισμό. Που αναζητά κάθε πολέμιο του Ισλάμ για να τον τιμωρήσει. Τυφλή αφοσίωση. Ταξιδεύοντας στην Τουρκία, στο Αιγαίο, στη Χίο. Αντιμέτωπος με μια Ελλάδα που έβλεπε, τότε, με δυσπιστία τους μετανάστες και τους πρόσφυγες. Όμως ποιο παραμύθι δεν έχει happy end; Άραγε πρωταθλητής γεννιέσαι ή η πορεία της ζωής σε κάνει; Αυτή είναι η ιστορία του ανθρώπου που δεν σταμάτησε να παλεύει. Πρωταθλητή του kick boxing, δάσκαλου, πατέρα, συζύγου. Και πάνω από όλα ενός ανθρώπου που χαμογελάει. Πάντα χαμογελάει. «Κανείς δεν αφήνει το σπίτι του για να φύγει. Εκτός αν το σπίτι του είναι το στόμα του καρχαρία». Με αυτά τα γλαφυρά λόγια, η Βρετανίδα ποιήτρια, Warsan Shire, έχει περιγράψει την προσφυγιά. Το ίδιο επικίνδυνο με το στόμα ενός πεινασμένου καρχαρία ήταν και -είναι- η κατάσταση στο Ιράν. Η ιστορία μας ξεκινά στην πιο ιερή πόλη του Ιράν, στη Μασχάντ. Το περσικό ημερολόγιο έδειχνε 1362, το γρηγοριανό 1983. Ο Πεζμάν Τάφτι γεννήθηκε εκεί, μέσα σε ένα περιβάλλον πλασμένο από τον φανατισμό του Αγιατολάχ Χαμενεΐ, ανώτατου θρησκευτικού άρχοντα τότε, όπου οτιδήποτε δυτικό ήταν συνώνυμο του κακού. Πόσω μάλλον για μια οικογένεια Σιιτών, εκείνη του Φαραμάρζ Τάφτι, ενός γεωλόγου με αντι-ισλαμικές απόψεις. Απόψεις που μπορούσαν να θέσουν σε κίνδυνο εκείνον, τη σύζυγό του και τους τρεις γιους του… «Γεννήθηκα στην πόλη Μασχάντ, μια πολύ μεγάλη πόλη. Ο πατέρας μου δούλευε για το κράτος, ήταν γεωλόγος, δηλαδή έβρισκε τα μεταλλεύματα, έκανε αναλύσεις και γίνονταν οι εκσκαφές. Άνοιξε τη δική του εταιρεία, αλλά είχε ένα ελάττωμα, για το τότε κράτος: Διάβαζε και έγραφε, έψαχνε το Ισλάμ. Χειρόγραφα τα περισσότερα που έγραφε, τα μοιραζόταν με φίλους του. Η μητέρα μου του έλεγε πως όλα αυτά μπορούν να μας βάλουν σε κίνδυνο, αλλά ο πατέρας μου της έλεγε κάτι που δεν θα ξεχάσω ποτέ: Αν το σύστημα είναι λάθος και δεν κάνεις κάτι για να το αλλάξεις, τότε είσαι και εσύ μέρος του προβλήματος. Δεν είχε διαρρεύσει κάτι από τα γραπτά του, οπότε δεν κινδυνεύαμε. Εγώ ως παιδί ήμουν φανατικός, εντάξει αυτά μας μαθαίνανε τα βιβλία. Ένα παιδί στο σχολείο ό,τι μάθει, αλλά ο πατέρας μου, που τον είχα ίνδαλμα με έμαθε και άλλα πράγματα. Ήταν τέτοια η κατάσταση που το καθεστώς ανάγκασε τον πατέρα μου να διώξει τους εργάτες του επειδή ήταν Σουνίτες, ενώ οι περισσότεροι, Σιίτες. Πώς να διώξει τόσο κόσμο με οικογένειες; Αναγκάστηκε. Δυο φορές η αστυνομία είχε έρθει σπίτι μας. Δεν βρήκαν τίποτα. Τη μια φορά μάλιστα, μας είχε ‘καρφώσει’ συγγενής! Ανακάλυψαν μια μέρα όμως ένα χειρόγραφο του πατέρα μου σε σπίτι φίλου του. Φύγαμε αμέσως από το σπίτι, πήγαμε σε ένα χωριό. Η μητέρα μου φοβόταν πως αυτό θα συνέβαινε κάποια στιγμή αλλά ο πατέρας μου μας είχε υποσχεθεί πως δεν θα μας άφηνε να πάθουμε τίποτα και θα φεύγαμε όλοι από το Ιράν. »Ήταν 1999 τότε. Ούτε τα μηχανήματα δεν πούλησε ο πατέρας μου, όλη η περιουσία μας έμεινε εκεί. Βρήκαμε έναν τύπο που μας έβγαλε πλαστά διαβατήρια και φύγαμε για την Τουρκία με τρένο. Μας είχε πάρει τότε, 2.500 δολάρια για τον καθένα. Εμείς ήμασταν πέντε. Εγώ, οι γονείς μου και τα άλλα δυο αδέρφια μου. Θα μπορούσαμε να είχαμε μείνει πίσω, αλλά ο πατέρας μου προτίμησε να καταστρέψει τη ζωή του, από το να πάθουμε κάτι. Το πρώτο του βιβλίο λεγόταν ‘Ξύπνα Ιρανέ’. Εμένα με ξύπνησε όταν το διάβασα. Πολλούς ακόμα νομίζω στο Ιράν». Ο Πεζμάν συνέχισε την αφήγησή του ενώ επέστρεφε πίσω στο χρόνο. Στην Κωνσταντινούπολη και στα νερά του Αιγαίου, όπου τα κυκλώματα των διακινητών συνεχίζουν ακόμη και σήμερα να λυμαίνονται ανθρώπινες ψυχές στο βωμό του κέρδους. «Δεν θα πω ψέματα, ο πατέρας μου είχε κάνει κάποια χρήματα στη ζωή του, οπότε δεν μπορώ να πω πως ζήσαμε φτωχικά, αλλά πήγαμε για δουλειά αμέσως. Δούλευα σε ηλεκτροστατικές βαφές με τον αδερφό μου. Μείναμε στην Τουρκία, δυο-τρία χρόνια; Βρήκαμε και άλλους Ιρανούς, ήταν καλύτερα τα πράγματα από το Ιράν σε ό,τι αφορά τη θρησκεία. Αλλά δεν θέλαμε να μείνουμε στην Τουρκία, οπότε βρήκαμε έναν διακινητή που θα μας περνούσε από την Ελλάδα να πάμε στη Γερμανία ή τη Σουηδία. »Φύγαμε σε δυο δόσεις. Πρώτα η μητέρα μου, μετά εμείς, πληρώσαμε άλλα 2.500 δολάρια. Η μητέρα μου και ο αδερφός μου φύγανε σε ένα καραβάκι με 50-60 Πακιστανούς, Αφγανούς. Δεν ξέρω πόσες μέρες έκαναν να φτάσουν, αλλά τους άφησαν κάπου στην Αττική και αυτό γιατί δεν πλήρωσαν όλοι και ο διακινητής δεν προχωρούσε παραπέρα! Πήγαν στο Λαύριο, σε ένα καμπ όπου έμεναν Κούρδοι, αλλά φανατικοί Ισλαμιστές. »Εμείς φύγαμε λίγο αργότερα, με ένα σαν τουριστικό καράβι. Εγώ, ο πατέρας μου και ο ξάδερφός μου. Τρεις μέρες και δυο νύχτες ήμασταν στη θάλασσα. Χάθηκε η μια μηχανή, χάθηκε η άλλη και μείναμε μεσοπέλαγα. Φτάσαμε στη Σκύρο και το ελληνικό λιμενικό εμφανίστηκε τότε. Δεν είχαμε νερό, φαγητό, τίποτα. Κάτω στα αμπάρια, μπορεί να ήταν και 50 Κούρδοι και Πακιστανοί. Ο πατέρας μου έκανε όλες τις φασαρίες! Έλεγε να τους βγάλουν να πάρουν λίγο αέρα, ποδοπατιόντουσαν. Όταν ήρθε το λιμενικό, μας έδεσε να μας ρυμουλκήσει και οι Κούρδοι φοβήθηκαν πως θα γυρίσουμε στην Τουρκία. Και έβαλαν φωτιά στο πλοίο! Θα πεθαίναμε. Ο καπετάνιος έκλαιγε, ήταν νεαρός. Ο πατέρας μου του είπε πως δεν θα τον προδώσουμε. Θα λέγαμε ότι κρυφτήκαμε εμείς στο πλοίο και ήρθαμε χωρίς να ξέρει κάτι αυτός. Τούρκος ήταν αλλά τον κάρφωσε ο βοηθός του από τον φόβο. Κατάλαβαν πως ο πατέρας μου δεν ήταν σαν τους άλλους, ήταν ο μονός που ήξερε αγγλικά και να συνεννοηθούν. Τους είπε τι συνέβη, είπε είμαι με το παιδί μου. Μετά πήγαμε στη Χίο, σε μια νύχτα όλα. Πήγαμε σε μια δομή. Στη Χίο κάτσαμε περίπου 3 μήνες. Ήταν 2004, 2005. Μιλάγαμε με την μαμά. Ο πατέρας μου ανάγκασε την αστυνομία να έρθουν δικηγόροι για άσυλο από την Αθήνα! Ήμασταν οι μοναδικοί που πήραμε κάρτα για πολιτικό πρόσφυγα. Ανά έξι μήνες την ανανεώναμε. Μετά από 3 μήνες ήρθαμε στην Αθήνα». Ο Έκτορας χαμήλωσε το βλέμμα νευρικά. Δεν τον έχω δει πολλές φορές η αλήθεια είναι να το κάνει αυτό. Σχεδόν ενοχικά συνέχισε την ιστορία του «Ήταν πολύ δύσκολα. Ήθελα να φύγω. Πήγαινα σε γυμναστήρια και δεν με δεχόντουσαν για προπόνηση. Δεν μας θέλανε πολύ οι ντόπιοι, καταλαβαίνεις, ήμασταν ξένοι. Στον πατέρα μου έκαναν ‘πεσίματα’ άλλοι Μουσουλμάνοι από το καμπ. Είχα δουλειά σε ένα ναυπηγείο πλαστικών σκαφών, να είναι καλά οι άνθρωποι. Ο κύριος Ιγνάτιος και ο κύριος Δημήτρης. Τους αγαπάω πολύ, με βοήθησαν, με αγκάλιασαν. Ο πατέρας τους ήταν Έλληνας που είχε φύγει από την Κωνσταντινούπολη και μας ένιωσε. Αλλά δεν πέρναγα καλά, ήθελα να πάω στη Γερμανία, δεν ένιωθα πως μας δεχόντουσαν. Έφτασα στο κέντρο της Αθήνας να βρω μια σχολή να κάνω προπόνηση. Εκεί γνώρισα τον προπονητή του Παναθηναίκού, τον κύριο Άγγελο Χαρίση, που με έπεισε να μείνω στην Ελλάδα. Του είπα την ιστορία μου, με έστειλε στον δάσκαλο Αθανασόπουλο. Αν δεν του μίλαγα δεν ξέρω τι θα γινόταν, θα έφευγα. Ο Κωνσταντίνος Αθανασόπουλος είναι ο νονός μου κιόλας! Με βάφτισε, με έκανε Χριστιανό. Του χρωστάω ευγνωμοσύνη. Και στην Ελλάδα. Αυτό να το γράψεις. Είναι η πατρίδα μου εδώ». Σε κάθε ιστορία, υπάρχει το σημείο όπου ο ήρωας βρίσκει την ευκαιρία του να κυνηγήσει το όνειρό του. Την ευκαιρία να γράψει το δικό του happy end. Η πυγμαχία κυλούσε στο αίμα του Πεζμάν από την ημέρα που γεννήθηκε. Ο δάσκαλος πολεμικών τεχνών, Κωνσταντίνος Αθανασόπουλος, ένας από τους κορυφαίους (αν όχι ο κορυφαίος) προπονητής γνώρισε τον Πεζμάν αμέσως είδε έναν πρωταθλητή, έναν μαχητή που όμοιό του δύσκολα μπορεί να βρει κανείς στην κατηγορία του. Αλλά πάνω από όλα έναν άνθρωπο που ποτέ δεν θα το έβαζε κάτω, όπως έκανε σε όλη του τη ζωή, υπερνικώντας κάθε δυσκολία. Ο δάσκαλος Αθανασόπουλος ασχολήθηκε αμέσως με τον Πεζμάν και η φιλία τους, θα τους «δένει» για πάντα… «Εντάξει, τι να πω για τον δάσκαλο. Με έπεισε να ασχοληθώ επαγγελματικά. Με τόσες δουλειές, δεν μπορούσα να προπονηθώ. Εδώ όμως άλλαξε αυτό. Έκλαιγα όταν άφησα το ναυπηγείο, αλλά είχα βρει τον δρόμο μου. Αγωνίστηκα με την Ελλάδα, πήρα τίτλους. Έπαιξα και με την Εθνική! Σε ένα τουρνουά με έβαλαν σαν Ιρανό και θέλανε να μπω με τη σημαία της Ισλαμικής Δημοκρατίας του Ιράν. Εγώ δεν δέχτηκα. Ποτέ δεν θα έμπαινα με αυτή τη σημαία. Το 2008 αγωνίστηκα στο Κύπελλο Ελλάδας στα -71, βγήκα τρίτος, την επόμενη χρονιά πρώτος. »Πριν μπω στο ρινγκ δεν έχω φόβο. Μόνο θέλω να έχω την αξιοπρέπεια. Κάθε μαχητής αυτό θέλει. Έβλεπα κάθε αγώνα σαν να είναι η τελευταία μάχη της ζωής μου. Νομίζω έχω παίξει πάνω από 60 αγώνες και έχω 9 ήττες. Έπαιξα επαγγελματικά, έβγαλα κάποια χρήματα αλλά μη κοροϊδευόμαστε. Είμαστε πολύ πίσω. Η Ελλάδα πάσχει, δεν μας βοηθάει το κράτος, βάζουμε λεφτά από τις τσέπες μας, οι αθλητές, οι γονείς. »Πλέον είμαι εκπαιδευτής, μου αρέσει να δείχνω στα παιδιά. Να σου πω και μια ιστορία που μου έγινε μάθημα για να το ξέρουν τα νέα παιδιά. Σε έναν αγώνα, ήμουν στον κόσμο μου, ο δάσκαλος Αθανασόπουλος μου έδινε οδηγίες αλλά εγώ δεν άκουγα τίποτα. Θύμωσε τόσο που έφυγε. Κέρδισα τον αγώνα, αλλά όταν γύρισα και δεν τον είδα στη γωνία μου τρελάθηκα! Έψαχνα στον κόσμο, πουθενά. Δεν το έκανα ποτέ ξανά και αυτό ήταν τεράστιο μάθημα, που με έκανε καλύτερο σαν αθλητή». Η νέα ζωή του Πεζμάν στην Ελλάδα τού έκρυβε τον μεγαλύτερο αγώνα της ζωής του: Του μπαμπά! Γιατί το 2018, η κόρη του Λυδία ήρθε στον κόσμο, για να του χαρίσει όσα ονειρευόταν. Ωστόσο, έπρεπε να κερδίσει και κάτι άλλο, πολύ δυσκολότερο… «Γνώρισα τη γυναίκα μου σε αγώνα! Εκείνη είχε έρθει, ήταν αθλήτρια από άλλη σχολή, στη Νέα Ερυθραία και έπαιζα αγώνα στον Πειραιά. Με είδε, γνωριστήκαμε. Ήταν γενναία γιατί τότε, το 2012, πώς να κάνεις κίνηση να κάνεις σχέση με Ιρανό; Ήταν πολύ δυνατή όμως. Φοβόμουν πώς θα το πάρουν οι γονείς της. Λογικό δεν είναι; Αν έρθει η κόρη σου και σου πει ‘Θέλω έναν ξένο;’. Αγχώθηκα, αλλά οι γονείς της Πένυς με αγκάλιασαν, με δέχτηκαν. Δεν το περίμενα. Είχα πει τότε μέσα μου πως θα κάνω τα πάντα να είναι ευτυχισμένη εκείνη και οι γονείς της. Οπότε για να παντρευτούμε τι έπρεπε να γίνει; Να βαφτιστώ! Ε, βαφτίστηκα! Οι γονείς μου δεν μου είπαν τίποτα, εξάλλου δεν νιώθαμε ποτέ πως έχουμε θρησκεία, δεν ήμασταν φανατικοί. Το όνομά μου είναι Έκτορας και το διάλεξε ο κύριος Αθανασόπουλος. Ένα βαφτιστήρι είχε μέχρι τότε, εμένα. Με είπε έτσι γιατί λέει είμαι μελαχρινός και μαχητής. Δεν χώραγα και στην κολυμπήθρα, ήταν δύσκολο… Αλλά το κάναμε και αυτό». Μετά από ώρα συζήτησης η απορία που δημιουργήθηκε ήταν αν ποτέ η ζωή, η μοίρα, έφερνε ξανά τον Πεζμάν στο Ιράν. Ένα ταξίδι που ίσως τον γύριζε ξανά κοντά σε ανθρώπους που αγαπά… «Η Ελλάδα είναι η πατρίδα μου. Εδώ έχω ζήσει. Το Ιράν είναι πια ανάμνηση. Και να μπορούσα να γυρίσω, δεν θα γύριζα. Ίσως κάποια μέρα δω ξανά τους συγγενείς μου. Όχι όμως στο Ιράν, όσο ειδικά κυβερνούν αυτοί την χώρα. Η Ελλάδα είναι το σπίτι μου...». Διαβάστε επίσης Φώτης Ζησιμόπουλος: Ο αστυνομικός που ξεκίνησε να τρέχει... για πλάκα και έγινε υπερμαραθωνοδρόμος «Υπόγεια Αθήνα»: Η νέα αποκαλυπτική έρευνα για την αλήθεια και τους θρύλους της αθέατης πρωτεύουσας Το Γκαμπί της... Ελληνίδας Βασίλισσας: Πώς η 11χρονη Ευαγγελία Σίσκου έγινε παγκόσμια πρωταθλήτρια",True
newsbomb.gr,https://www.newsbomb.gr/ellada/story/1457419/fotia-tora-stin-eyvoia-enisxyontai-oi-dynameis-stin-karysto,ΕΛΛΑΔΑ,Φωτιά τώρα στην Εύβοια: Ενισχύονται οι δυνάμεις στην Κάρυστο,2023-08-11T14:22:24+03:00,Newsbomb,"Newsbomb Παραμένει ανεξέλεγκτη η φωτιά που ξέσπασε το μεσημέρι της Παρασκευής στην Κάρυστο Σε εξέλιξη παραμένει η φωτιά που ξέσπασε  το μεσημέρι της Παρασκευής στην  θέση Ρούγκλια προς την περιοχή Άγιος Δημήτριος του Δήμου Καρύστου στην Εύβοια. Η εστία φωτιάς καίει σε δύσβατη βραχώδης περιοχή, με τις δυνάμεις της Πυροσβεστικής να έχουν ενισχυθεί προκειμένουν να τη θέσουν υπό έλεγχο. Συγκεκριμένα, σύμφωνα με την τελευταία ενημέρωση της Πυροσβεστικής, στο σημείο βρίσκονται και επιχειρούν  37 πυροσβέστες, 1 ομάδα πεζοπόρου τμήματος, 14 οχήματα, 1 ελικόπτερο και 3 αεροσκάφη. Σημειώνεται ότι στο σημείο πνέουν ισχυροί άνεμοι ενώ υπάρχουν αναφορές ότι καίγονται κολώνες ηλεκτρικού ρεύματος. ",False
newsbomb.gr,https://www.newsbomb.gr/ellada/story/1457414/mixani-trenou-sygkroystike-me-ix-sti-thessaloniki-enas-travmatias,ΕΛΛΑΔΑ,Μηχανή τρένου συγκρούστηκε με ΙΧ στη Θεσσαλονίκη – Ένας τραυματίας,2023-08-11T14:02:57+03:00,Newsbomb,"Newsbomb Ο οδηγός του οχήματος μεταφέρθηκε στο ΑΧΕΠΑ Όχημα συγκρούστηκε με μηχανή τρένου τις πρωινές ώρες της Παρασκευής (11/8) στη Θεσσαλονίκη. Ειδικότερα, η σύγκρουση σημειώθηκε περίπου στις 11:00 π.μ. στη δυτική πλευρά της Θεσσαλονίκης και πιο συγκεκριμένα στην οδό Μοναστηρίου 220. Στο σημείο κλήθηκε άμεσα ασθενοφόρο του ΕΚΑΒ, το οποίο παρέλαβε ελαφρά τραυματία τον οδηγό του αυτοκινήτου και στη συνέχεια τον μετέφερε στο Νοσοκομείο ΑΧΕΠΑ. Πηγή: Grtimes.gr",False
newsbomb.gr,https://www.newsbomb.gr/ellada/story/1457412/dendias-protovoulies-gia-veltiosi-ton-synthikon-diaviosis-stelexon-tis-polemikis-aeroporias,ΕΛΛΑΔΑ,Δένδιας: «Πρωτοβουλίες για βελτίωση των συνθηκών διαβίωσης στελεχών της Πολεμικής Αεροπορίας»,2023-08-11T13:59:29+03:00,Newsbomb,"Newsbomb «Τα στελέχη της Πολεμικής Αεροπορίας διατίθενται στα μετεωρολογικά κλιμάκια για κάλυψη υπηρεσιακών αναγκών», όπως γνωστοποίησε ο Υπουργός Άμυνας, Νίκος Δένδιας. Σήμερα (11/08), ο Υπουργός Άμυνας, Νίκος Δένδιας, απάντησε σε ερώτηση των βουλευτών του ΚΚΕ, Νίκου Παπαναστάση και Θανάση Παφίλη, με θέμα «Μετακίνηση στελεχών της Πολεμικής Αεροπορίας σε Μετεωρολογικά Κλιμάκια σε τουριστικές περιοχές». «Τα στελέχη της Πολεμικής Αεροπορίας διατίθενται στα μετεωρολογικά κλιμάκια για κάλυψη υπηρεσιακών αναγκών, που άπτονται της επιχειρησιακής διαθεσιμότητας και μαχητικής ικανότητας των στρατιωτικών Μονάδων, σύμφωνα με τις προβλέψεις της υπουργικής απόφασης Φ.411/12/362832/Σ.8977/26 του Νοεμβρίου του 2021 (Β’ 5700). Για τις προεκτεθείσες διαθέσεις καταβάλλεται, πέραν των μηνιαίων αποδοχών των στελεχών, επιπρόσθετη αποζημίωση για κάθε ημέρα εκτός έδρας, σύμφωνα με τα προβλεπόμενα στα ΠΔ 200/1993 (Α’ 75) και ν. 2685/1999 (Α’ 35), προστιθέμενης της αποζημίωσης διανυκτέρευσης ανά ημέρα, ανάλογα με τον βαθμό του μετακινούμενου, με προσαύξηση κατά 20% για τους μήνες από Ιούλιο έως Σεπτέμβριο», σημείωσε αρχικά. «Στην προαναφερθείσα αποζημίωση, συμπεριλαμβάνεται και το κόστος σίτισης. Πέραν των ανωτέρω, στο πλαίσιο της διαρκούς μέριμνας για το προσωπικό, αποτελεί συνεχή επιδίωξη της Πολεμικής Αεροπορίας η υλοποίηση των στόχων που αφορούν στην ανέγερση υποδομών διαμονής και ενδιαίτησης των στελεχών», προσέθεσε. «Αναφορικά με τις εν λόγω υποδομές στις νησιωτικές περιοχές όπου διατίθεται το προσωπικό της Πολεμικής Αεροπορίας, σάς γνωρίζεται ότι στην παρούσα φάση είναι σε στάδιο κατακύρωσης το έργο “Κατασκευή διώροφου οικήματος διαμονής προσωπικού στο Α/Απ Καρπάθου”, συμβατικού ποσού 1.033.521,57€, ενώ, παράλληλα, είναι σε στάδιο διαγωνισμού το έργο “Κατασκευή δύο Νέων Ισογείων Οικημάτων Διαμονής Προσωπικού στο ΚΕΔΑ Σαντορίνης”, προϋπολογισμού 1.290.322,58€», σημείωσε ο κ. Υπουργός.  «Το προσωπικό των Ενόπλων Δυνάμεων αποτελεί τον βασικό πυλώνα ισχύος τους, γι’ αυτό και η αναβάθμιση των συνθηκών διαβίωσης του προσωπικού αποτελεί εκπεφρασμένη βούληση της πολιτικής και φυσικής ηγεσίας του Υπουργείου Εθνικής Άμυνας. Προς αυτή την κατεύθυνση, συνεχίζουμε να αναλαμβάνουμε πρωτοβουλίες και στοχευμένες δράσεις, που βελτιώνουν τις παρεχόμενες διευκολύνσεις επ’ ωφελεία των στελεχών και των οικογενειών τους», ολοκλήρωσε ο κ. Δένδιας.",False
newsbomb.gr,https://www.newsbomb.gr/ellada/story/1457404/tragodia-stin-ikaria-i-anakoinosi-tou-limenikoy-gia-ton-thanato-tou-giou-tou-odyssea-stamoyli,ΕΛΛΑΔΑ,Τραγωδία στην Ικαρία: Η ανακοίνωση του Λιμενικού για τον θάνατο του γιου του Οδυσσέα Σταμούλη,2023-08-11T13:48:02+03:00,Newsbomb,"Newsbomb Ικαρία: Ανακοίνωση για την τραγωδία που διαδραματίσθηκε στο νησάκι με το χαμό του παιδιού του Οδυσσέα Σταμούλη. Ανακοίνωση για τον θάνατο του 11χρονου γιου του ηθοποιού Οδυσσέα Σταμούλη στους Φούρνους Ικαρίας εξέδωσε σήμερα (11.8.2023) το Λιμενικό Σώμα.  Η ανακοίνωση του Λιμενικού Σώματος:  «Ανάσυρση σορού ανηλίκου στους Φούρνους Απογευματινές ώρες χθες, ενημερώθηκε η Λιμενική Αρχή Φούρνων από τη μητέρα 11χρονου ημεδαπού αγοριού ότι ο ανήλικος είχε μεταβεί μεσημβρινές ώρες για μπάνιο στην παραλία “Πλάκα” και έκτοτε αγνοούνταν. Άμεσα για το σημείο αναχώρησαν στελέχη της οικείας Λιμενικής Αρχής, ενώ από θαλάσσης απέπλευσαν δύο (02) Περιπολικά σκάφη Λ.Σ.-ΕΛ.ΑΚΤ.  Το παιδί εντοπίστηκε χωρίς τις αισθήσεις του από ιδιώτη με τη συνδρομή στελεχών Λ.Σ.-ΕΛ.ΑΚΤ. στην παραλία “Πλάκα”. Ο 11χρονος ανασύρθηκε από ιδιωτικό σκάφος και μεταφέρθηκε στην ακτή, ενώ διακομίστηκε άμεσα στο Πολυδύναμο Περιφερειακό Ιατρείο Φούρνων, όπου διαπιστώθηκε ο θάνατός του. Προανάκριση διενεργείται από το Λιμενικό Σταθμό Φούρνων του Λιμεναρχείου Σάμου».",False
newsbomb.gr,https://www.newsbomb.gr/ellada/story/1457403/tragodia-stin-ikaria-den-blextike-se-dixtya-o-11xronos-leei-o-dimarxos-foyrnon,ΕΛΛΑΔΑ,Τραγωδία στην Ικαρία: «Δεν μπλέχτηκε σε δίχτυα ο 11χρονος» λέει ο δήμαρχος Φούρνων,2023-08-11T13:42:21+03:00,Newsbomb,"Newsbomb Ικαρία: Βρήκαμε το παιδί πνιγμένο κοντά σε μία σημαδούρα, λέει ο Δήμαρχος Φούρνων, Δημήτρης Καρύδης  Ασάφειες χαρακτήρισε ο δήμαρχος Φούρνων, Δημήτρης Καρύδης τις πληροφορίες που διακινήθηκαν νωρίτερα και ανέφεραν πως ο 11χρονος που πνίγηκε στην Ικαρία, είχε μπλεχτεί σε δίχτυα.  Όπως τόνισε ο ίδιος, μιλώντας στην ΕΡΤ, «το παιδί βρέθηκε πνιγμένο κοντά σε μια σημαδούρα».  «Η μητέρα του με ενημέρωσε γύρω στις 5:30 το απόγευμα, γιατί ήμουνα με το πυροσβεστικό λόγω του υψηλού κινδύνου, ότι από τις 2 το μεσημέρι έχουν χάσει και δεν μπορούν να βρουν τον Χρήστο. Κατευθείαν ενημερώθηκαν και οι υπηρεσίες. Βγήκαν και οι εθελοντές έξω, όλο το χωριό, όλο το νησί έψαχνε, δυστυχώς δεν βρήκαμε τίποτα. Μετά, μια ομάδα εθελοντών έπεσε στη θάλασσα μέχρι που βρήκαν το άψυχο κορμάκι του Χρήστου μας νεκρό, πνιγμένο. Δεν ισχύουν αυτά που λέγονται για τα δίχτυα. Το παιδί βρέθηκε κοντά σε μια σημαδούρα, με την οποία έχουμε οριοθετήσει την παραλία για να μην μπαίνουν μέσα στο δίαυλο του αλιευτικού και βρέθηκε εκεί πάνω. Η σημαδούρα είναι 50 μέτρα από την παραλία. Η παραλία αυτή είναι πολυσύχναστη» περιέγραψε. Ο δήμαρχος εξήγησε ότι: «Δεν υπάρχει ναυαγοσώστης γιατί δεν είναι οργανωμένη παραλία για να μπορέσω και εγώ να διεκδικήσω ναυαγοσώστη. Είναι μια παραλία η οποία είναι πολυσύχναστη. Όλος ο κόσμος πάει εκεί για μπάνιο. Δυστυχώς κανένας δεν πήρε χαμπάρι τι είχε συμβεί στον Χρήστο μας».  «Απογευματινές ώρες χθες, ενημερώθηκε η Λιμενική Αρχή Φούρνων από τη μητέρα 11χρονου ημεδαπού αγοριού ότι ο ανήλικος είχε μεταβεί μεσημβρινές ώρες για μπάνιο στην παραλία “Πλάκα” και έκτοτε αγνοούνταν. Άμεσα για το σημείο αναχώρησαν στελέχη της οικείας Λιμενικής Αρχής, ενώ από θαλάσσης απέπλευσαν δύο (02) Περιπολικά σκάφη Λ.Σ.-ΕΛ.ΑΚΤ. Το παιδί εντοπίστηκε χωρίς τις αισθήσεις του από ιδιώτη με τη συνδρομή στελεχών Λ.Σ.-ΕΛ.ΑΚΤ. στην παραλία “Πλάκα”. Ο 11χρονος ανασύρθηκε από ιδιωτικό σκάφος και μεταφέρθηκε στην ακτή, ενώ διακομίστηκε άμεσα στο Πολυδύναμο Περιφερειακό Ιατρείο Φούρνων, όπου διαπιστώθηκε ο θάνατός του. Προανάκριση διενεργείται από το Λιμενικό Σταθμό Φούρνων του Λιμεναρχείου Σάμου».",True
newsbomb.gr,https://www.newsbomb.gr/ellada/ergasia/story/1457400/enisxysi-tou-plegmatos-prostasias-tis-ygeias-kai-asfaleias-ton-ergazomenon,ΕΡΓΑΣΙΑ,Ενίσχυση του πλέγματος προστασίας της υγείας και ασφάλειας των εργαζομένων,2023-08-11T13:29:50+03:00,Newsbomb,"Newsbomb Η Κοινή Υπουργική Απόφαση αυξάνει σε μόνιμη πλέον βάση τον ελάχιστο ημερήσιο χρόνο απασχόλησης και επιτόπιας παρουσίας Τεχνικού Ασφαλείας σε πλοία κατά την εκτέλεση ναυπηγοεπισκευαστικών εργασιών.  Μια ακόμη θεσμική πρωτοβουλία, με σκοπό την ενίσχυση του πλέγματος προστασίας της υγείας και ασφάλειας των εργαζομένων, έλαβε σήμερα ο αρμόδιος για τα ζητήματα αυτά Υφυπουργός Εργασίας & Κοινωνικής Ασφάλισης Βασίλειος – Πέτρος Σπανάκης, σε συνεργασία με τον Υπουργό Άδωνι Γεωργιάδη, προωθώντας Κοινή Υπουργική Απόφαση για τη σημαντική αύξηση του ημερήσιου χρόνου απασχόλησης (και παρουσίας) Τεχνικού Ασφάλειας σε πλοία κατά την εκτέλεση ναυπηγοεπισκευαστικών εργασιών.   Η Κοινή Υπουργική Απόφαση που συνυπογράφεται και από τον συναρμόδιο Υπουργό Ναυτιλίας και Νησιωτικής Πολιτικής Μιλτιάδη Βαρβιτσιώτη, αυξάνει σε μόνιμη πλέον βάση τον ελάχιστο ημερήσιο χρόνο απασχόλησης και επιτόπιας παρουσίας Τεχνικού Ασφαλείας σε πλοία κατά την εκτέλεση ναυπηγοεπισκευαστικών εργασιών. Συγκεκριμένα, ο χρόνος αυτός αυξάνεται από πέντε (5) σε επτά (7) ώρες για τα πλοία υψηλής επικινδυνότητας, από δύο (2) σε τέσσερις (4) ώρες για τα πλοία μεσαίας επικινδυνότητας και από μια (1) σε δύο (2) ώρες για τα πλοία χαμηλής επικινδυνότητας.  O Υφυπουργός Εργασίας & Κοινωνικής Ασφάλισης Βασίλειος – Πέτρος Σπανάκης δήλωσε σχετικά: «Συνεπείς στη δέσμευση μας για την περαιτέρω ενδυνάμωση του θεσμικού πλαισίου προστασίας της υγείας και ασφάλειας των εργαζομένων, και κυρίως αυτών που απασχολούνται σε τομείς υψηλής επικινδυνότητας, προχωρήσαμε σήμερα στην έκδοση μιας ακόμη υπουργικής απόφασης για τη σημαντική αύξηση, διπλασιασμό σε κάποιες περιπτώσεις, του ελάχιστου ημερήσιου χρόνου απασχόλησης Τεχνικού Ασφάλειας σε πλοία κατά την εκτέλεση ναυπηγοεπισκευαστικών εργασιών.  Πρόκειται για μια αύξηση σε μόνιμη βάση, με σκοπό την αποτελεσματική και ουσιαστική επιτήρηση της ασφαλούς εκτέλεσης εργασιών στη ναυπηγοεπισκευαστική ζώνη.  Ως αρμόδιος Υφυπουργός για τα ζητήματα υγείας και ασφάλειας στην εργασία, που τίθενται πλέον στην προμετωπίδα της μέριμνας και των πρωτοβουλιών του Υπουργείου Εργασίας & Κοινωνικής Ασφάλισης, συνεργάζομαι με τις υπηρεσίες του Υπουργείου, την Ανεξάρτητη Αρχή ‘Επιθεώρηση Εργασίας’, τους επαγγελματικούς και επιστημονικούς φορείς της χώρας, τους κοινωνικούς εταίρους και, κυρίως, τους ίδιους τους εργαζόμενους και τους εκπροσώπους τους για να δώσουμε λύσεις σε παλαιά και νέα προβλήματα.   Όπως τόνισα από την πρώτη στιγμή, θα κινηθούμε με σχέδιο, αποφασιστικότητα, ταχύτητα και κοινωνική συνεννόηση».",False
newsbomb.gr,https://www.newsbomb.gr/ellada/story/1457398/naksos-oi-elegktes-apoxorisan-oi-ksaplostres-epestrepsan-ti-anaferei-o-antidimarxos-tou-nisioy,ΕΛΛΑΔΑ,Κίνημα της πετσέτας: Οι ελεγκτές αποχώρησαν - Οι ξαπλώστρες επέστρεψαν,2023-08-11T13:20:44+03:00,Newsbomb,"Newsbomb Ορισμένοι ιδιοκτήτες επιχειρήσεων επιμένουν στη Νάξο, παρά το «σαφάρι» ελέγχων των αρμοδίων αρχών. Πολίτες, με «όπλο» τις πετσέτες, εναντιώνονται στις ξαπλώστρες για να σώσουν τις ελληνικές παραλίες. Το «κίνημα της πετσέτας» εξακολουθεί να «γιγαντώνεται». Σήμερα (11/08), ο Αντιδήμαρχος Νάξου, Βαγγέλης Κατσαράς, τόνισε ότι «πρέπει να τηρείται η νομιμότητα», μιλώντας στον ALPHA. «Σίγουρα, ο κόσμος θέλει μία οργανωμένη παραλία, στην οποία θα απολαμβάνει τις διακοπές του. Η Νάξος έχει τόσα χιλιόμετρα παραλίας, στα οποία υπάρχουν πάντοτε κενά, για την εξυπηρέτηση των λουόμενων», επεσήμανε στη συνέχεια, μεταξύ άλλων, αποσαφηνίζοντας το ισχύον νομικό πλαίσιο στο νησί.    Πριν από ένα εικοσιτετράωρο (10/08), η αστυνομική υπηρεσία Νοτίου Αιγαίου συνέλαβε έξι άτομα για κατάληψη αιγιαλού με ομπρελοκαθίσματα χωρίς άδεια και χρήση χώρου που εμπίπτει σε προστατευτικές διατάξεις της αρχαιολογίας και παρεμπόδιση πρόσβασης στη θάλασσα μέσω τοποθέτησης ομπρελοκαθισμάτων σε απόσταση μικρότερη των 5 μέτρων από την ακτογραμμή. Στη Μύκονο: Στη Νάξο: Το «κίνημα της πετσέτας» έφερε εντατικούς ελέγχους, με το Υπουργείο Οικονομικών να ανακοινώνει ότι σε 918 κινητοποιήσεις, εντοπίσθηκαν 336 παραβάσεις το τελευταίο εικοσαήμερο. Το νέο μήνυμα μηδενικής ανοχής στους παραβάτες από τον αρμόδιο Υπουργό, Κωστή Χατζηδάκη. Από την 21η Ιουλίου έως χθες (09/08), πραγματοποιήθηκαν έλεγχοι σε 918 ιδιώτες και επιχειρήσεις τουριστικής εκμετάλλευσης του αιγιαλού, από τους οποίους διαπιστώθηκαν 336 παραβάσεις, από τις κατά τόπους κτηματικές υπηρεσίες. Οι έλεγχοι έλαβαν χώρα ύστερα από κινητοποίηση του συνόλου των αρμόδιων στελεχών, με ανάκληση των θερινών αδειών και μετακινήσεις υπαλλήλων σε υπηρεσίες που είχαν ελλείψεις προσωπικού, προκειμένου να πραγματοποιηθούν έγκαιρα επιθεωρήσεις στον μέγιστο δυνατό αριθμό επιχειρήσεων. Από την 21η Ιουλίου, διεξήχθησαν έλεγχοι σε 918 επιχειρήσεις και ιδιώτες, σε 39 περιφερειακές ενότητες με έμφαση στις τουριστικές περιοχές· ενδεικτικά, πραγματοποιήθηκαν έλεγχοι σε 85 επιχειρήσεις στην Κρήτη, 110 στις Κυκλάδες, 178 στο Ιόνιο, 35 στη Χαλκιδική, σύμφωνα με τον –μέχρι στιγμής– απολογισμό, στο πλαίσιο εντολής που εξέδωσε ο Υπουργός Οικονομικών, Κωστής Χατζηδάκης, προς τη Γενική Γραμματεία Δημόσιας Περιουσίας για ένταση των ελέγχων στις παραλίες όλης της χώρας. Από αυτούς τους ελέγχους, διαπιστώθηκαν 336 παραβάσεις που αφορούν: Υπέρβαση κατάληψης έκτασης πέραν της μισθωμένης και σε κάποιες περιπτώσεις, κατάληψη αιγιαλού χωρίς να υπάρχει μίσθωση (αυθαίρετη χρήση). Οι ποινές που επιβάλλονται –ανάλογα με τη βαρύτητα της παράβασης– από τις κατά τόπους κτηματικές υπηρεσίες περιλαμβάνουν: Πρόστιμα, απομάκρυνση των ομπρελοκαθισμάτων, κατεδάφιση των αυθαίρετων κατασκευών εντός της κοινόχρηστης ζώνης αιγιαλού και παραλίας, αποβολή των μισθωτών, έως και αυτόφωρη διαδικασία για τους υπεύθυνους των επιχειρήσεων. Οι έλεγχοι πραγματοποιήθηκαν υπό τον συντονισμό της Γενικής Γραμματέως Δημόσιας Περιουσίας του Υπουργείου Οικονομικών, Νάγιας Κόλλια, αυτεπάγγελτα ή ύστερα από καταγγελίες που υποβάλλουν οι πολίτες. Οι αυτοψίες σε όλη τη χώρα και ιδίως τους δημοφιλείς τουριστικούς προορισμούς θα συνεχισθούν καθ’ όλη τη διάρκεια της θερινής περιόδου, ώστε «να γίνονται σεβαστοί οι όροι των συμβάσεων που έχουν υπογραφεί με τις επιχειρήσεις, να διασφαλίζεται η πρόσβαση των πολιτών στις παραλίες σύμφωνα με τους κανόνες του Συντάγματος και να προστατεύεται η εικόνα του ελληνικού τουριστικού προϊόντος», όπως τονίσθηκε σε επίσημη ανακοίνωση του Υπουργείου Οικονομικών. Ο Υπουργός Οικονομικών τόνισε πως «είχα επισημάνει ότι θα προβούμε αμέσως σε ελέγχους, παρά τις αδυναμίες της δημόσιας διοίκησης και του πλαισίου των μισθώσεων για τις παραλίες. Παράλληλα, προσέθεσα ότι δε θα χαριστούμε σε κανέναν, αναφορικά με την τήρηση της νομιμότητας στις –παραχωρημένες από το Δημόσιο– παραλίες. Κάποιοι το αμφισβήτησαν. Η ταχύτητα και τα αποτελέσματα των ελέγχων τούς διαψεύδουν. Οι έλεγχοι θα συνεχισθούν με την αντίστοιχη και μεγαλύτερη ένταση, σε όλη τη χώρα και καθ’ όλη την τουριστική περίοδο. Προχωρούμε, ταυτόχρονα, σύντομα σε αναθεώρηση της νομοθεσίας, με στόχο ένα πιο σύγχρονο και διαφανές πλαίσιο, προς όφελος του συνόλου των πολιτών, των επιχειρήσεων που λειτουργούν νόμιμα και εφαρμόζουν τις συμβάσεις, αλλά και του ελληνικού τουρισμού». Πολίτες, με «όπλο» τις πετσέτες, εναντιώνονται στις ξαπλώστρες για να σώσουν τις ελληνικές παραλίες. Το «κίνημα της πετσέτας» εξακολουθεί να «γιγαντώνεται» και μάλιστα, στη Χαλκιδική πραγματοποιήθηκε νέα συγκέντρωση διαμαρτυρίας πριν από ένα εικοσιτετράωρο (09/08). Η συγκέντρωση έλαβε χώρα στις 11:00, στη στάση λεωφορείων ανάμεσα στον Όρμο Παναγίας και το Λαγονήσι. «Τα μέλη του κινήματος συνεχίζουν δυναμικά τις δράσεις για την υπεράσπιση του δημόσιου χαρακτήρα των παραλιών», όπως τονίσθηκε στην ανακοίνωση των διοργανωτών. Παράλληλα, αυξάνονται οι έλεγχοι για «πακτωμένες» ομπρέλες που παραμένουν στον αιγιαλό και τη νύχτα με κλειδωμένες ή όχι επάνω τους ξαπλώστρες και καρέκλες, καθώς και σκέτες βάσεις αυτών, με το σκεπτικό ότι ρυπαίνουν και αλλοιώνουν τον χώρο της ακτής. Ο Δήμος Προποντίδας καλεί τους κατοίκους που έχουν τοποθετήσει μόνιμα ομπρέλες και ξαπλώστρες στις παραλίες να τις απομακρύνουν, αφού η σταθερή παραμονή τους θεωρείται παράνομη.",True
newsbomb.gr,https://www.newsbomb.gr/ellada/story/1457397/fotia-tora-stin-karysto,ΕΛΛΑΔΑ,Φωτιά τώρα στην Κάρυστο,2023-08-11T13:19:19+03:00,Newsbomb,"Newsbomb Μεγάλη φωτιά ξέσπασε στην Εύβοια το μεσημέρι της Παρασκευής στο δήμο Καρύστου. Φωτιά εκδηλώθηκε το μεσημέρι της Παρασκευής στην καταπράσινη έκταση στη θέση Ρούγκλια προς την περιοχή Άγιος Δημήτριος του Δήμου Καρύστου. Σύμφωνα με την πυροσβεστική η πυρκαγιά καίει σε δύσβατη περιοχή. Στο σημείο επιχειρούν επίγειες και εναέριες δυνάμεις με 27 πυροσβέστες, 1 ομάδα πεζοπόρου τμήματος, 9 οχήματα, 1 ελικόπτερο και 2 αεροσκάφη. Σημειώνεται ότι στο σημείο πνέουν ισχυροί άνεμοι.",False
newsbomb.gr,https://www.newsbomb.gr/ellada/story/1457396/epeisodia-stin-evelpidon-opou-apologoyntai-oi-xoyligkan-tis-dinamo-zagkremp,ΕΛΛΑΔΑ,Επεισόδια στην Ευελπίδων όπου απολογούνται οι χούλιγκαν της αιματηρής συμπλοκής στη Νέα Φιλαδέλφεια,2023-08-11T13:18:26+03:00,,"Δημήτρης Δρίζος Στο σημείο βρίσκεται ισχυρή αστυνομική δύναμη Ένταση επικράτησε έξω από τα Δικαστήρια της Ευελπίδων όπου απολογούνται οι κατηγορούμενοι χούλιγκαν για τα επεισόδια στη Νέα Φιλαδέλφεια, στα οποία δολοφονήθηκε ο 29χρονος Μιχάλης Κατσουρής. Όπως μετέδωσε ο τηλεοπτικός σταθμός MEGA, ομάδα ατόμων που είχε συγκεντρωθεί στο σημείο πέταξε μπουκάλια με νερό προς το μέρος των αστυνομικών δυνάμεων και των τηλεοπτικών συνεργείων. Η ένταση κράτησε για λίγη ώρα, με τους συγκεντρωμένους στη συνέχεια να μετακινούνται στο παρκάκι απέναντι από την πύλη των Δικαστηρίων.  O Βασίλης Νουλέζας, συνήγορος υπεράσπισης τριών εκ των κατηγορουμένων για τη δολοφονία του Μιχάλη Κατσουρή στη Νέα Φιλαδέλφεια μίλησε στην κάμερα του Newsbomb.gr. «Εκπροσωπώ τρεις υπηκόους Κροατίας, οι οποίοι κατηγορούνται για ανθρωποκτονία με δόλο, σύσταση και συμμετοχή σε εγκληματική οργάνωση και συνολικά για τέσσερα κακουργήματα και επτά αδικήματα πλημμεληματικού χαρακτήρα. Δεν έχουν καμία απολύτως σχέση με το έγκλημα, ούτε γνωρίζουν για τη στυγερή δολοφονία και την αφαίρεση της ζωής του 29χρονου Μιχάλη», ανέφερε μεταξύ άλλων ο δικηγόρος τριών κατηγορούμενων στις τηλεοπτικές κάμερες. «Ο δράστης της στυγερής δολοφονίας μπορεί να είναι Κροάτης, Αλβανός ή Έλληνας. Κανείς δε δικαιούται να προκρίνει και να προεξοφλεί την ενοχή κανενός ανθρώπου. Η Ελλάδα είναι κράτος δικαίου. Οφείλουμε πολιτισμό, σύνεση, μετριοφροσύνη, ψυχραιμία και εγκράτεια», πρόσθεσε ο δικηγόρος. «Μη δυναμιτίζουμε το κλίμα, μη χειροτερεύουμε τις σχέσεις του ελληνικού λαού με τους Κροάτες, οι οποίοι στη συντριπτική πλειοψηφία τους, πιστεύω, είναι δημοκρατικοί, φιλειρηνικοί και καταδικάζουνε, όπως κι εγώ και όλοι μας, απερίφραστα, την βία στον αθλητισμό. Να έχουμε εμπιστοσύνη στη Δικαιοσύνη, να την αφήσουμε να νηφάλια να επιτελέσει το καθήκον της, το έργο της», συνέχισε. «Οι χούλιγκαν δεν πρέπει να επιστρέψουν στη χώρα τους», τόνισε ο πρώην Υπαρχηγός της Ελληνικής Αστυνομίας, Αντιστράτηγος εν αποστρατεία, επίτιμος αρχηγός ΕΛΑΣ – Πρόεδρος του Ινστιτούτου PADA, Ιωάννης Ραχωβίτσας, για τις αιματηρές συμπλοκές έξω από το γήπεδο της ΑΕΚ, στη Νέα Φιλαδέλφεια, μιλώντας στην ΕΡΤ. «Η Πολιτεία πρέπει να σκύψει σε αυτά τα θέματα και να τα τελειώνει σε αγαστή συνεργασία με τη Δικαιοσύνη. Αυτοί οι άνθρωποι πρέπει να απομονωθούν μέχρι η υπόθεση να λάβει δικαστικά τον δρόμο της. Δηλαδή, μην τους αφήσουν και ψάχνουν να τους βρουν στη Κροατία ή αλλού», υποστήριξε αρχικά. «Αυτοί οι άνθρωποι δεν έπρεπε ποτέ να φθάσουν στο σημείο. Με δεδομένο ότι τους ήξεραν, τους παρακολουθούσαν· έφυγαν από το σταθμό του Περισσού με καδρόνια, με στολές, έτοιμοι για συμπλοκή, έπρεπε να πιαστούν και να τελειώσει το θέμα. Κανονικά, έπρεπε να υπάρχει δύναμη της Ελληνικής Αστυνομίας σε ακτίνα 12 χιλιομέτρων από το γήπεδο. Πλέον, είναι γνωστό ότι στις 19:30 εκείνης της ημέρας, οι οπαδοί της ΑΕΚ ήταν στο πέταλο απ’ έξω και τους περίμεναν. Προφανώς, η αστυνομία το ήξερε αυτό, διότι έχει τον τρόπο. Από την άλλη, τους παρακολουθούσαν από όταν εισήλθαν στην Ελλάδα. Φαίνεται αυτό και ειδικότερα τη στιγμή που μπήκαν στο λεκανοπέδιο της Αττικής. Άφησαν τα αυτοκίνητα πάνω στο σταθμό στη Νερατζιώτισσα ή τον σταθμό της Ειρήνης και έφθασαν με τα δοκάρια να βγαίνουν από το σταθμό του Περισσού. Από εκεί και πέρα, δε χρειάζονταν τίποτα παραπάνω. Αυτοί οι άνθρωποι είχαν παραβατική συμπεριφορά. Έπρεπε να τελειώσει εκεί το θέμα. Δεν έπρεπε να φθάσουν στη Νέα Φιλαδέλφεια», προσέθεσε ο κ. Ραχωβίτσας. «Τέτοια δύναμη είναι τα ΜΑΤ, όχι η ομάδα “Δράση”. Η πολιτική ηγεσία σαφώς πρέπει να ενημερώνεται, αλλά δεν είναι δουλειά να καθορίσει αυτά τα θέματα. Όταν θα φθάσεις στο σημείο να έχεις σουγιάδες, παλούκια 50 εκατοστών με καρφιά πάνω, δεν πας εκεί να χαϊδέψεις. Σε αυτή την περίπτωση, θέλω να πω ότι πλέον, η Πολιτεία πρέπει να κοιτάξει πάρα πολύ σοβαρά αυτούς τους συνδέσμους που βρίσκονται μέσα στις μεγάλες ομάδες και τις μικρότερες. Να προσέξει πολύ, ειδικά στη διασύνδεση που έχουν με το οργανωμένο έγκλημα και φαίνεται ότι πλέον, εκεί πηγαίνει το πράγμα. Πιστεύω ότι το οργανωμένο έγκλημα στην Ελλάδα χρησιμοποιεί αυτούς τους χώρους και καλά θα έκανε η Πολιτεία να το κοιτάξει πολύ σοβαρά. Βλέπουμε ότι ο αθλητισμός, με αυτούς τους τύπους, πάει να γίνει “όχημα” για την παρανομία τους», ολοκλήρωσε ο κ. Ραχωβίτσας. Με ανάρτηση του ο καρδιολόγος του «Ερυθρού Σταυρού», Γιάννης Τσιαφούτης, που κλήθηκε να φροντίσει τη μητέρα του 29χρονου Μιχάλη, που δολοφονήθηκε από την επίθεση χούλιγκανς της Ντινάμο Ζάγκρεμπ στη Νέα Φιλαδέλφεια, περιέγραψε τα όσα εκτυλίχθηκαν. Η μητέρα του άτυχου οπαδού της ΑΕΚ, δεν άντεξε την είδηση του χαμού του 29χρονου γιου της και κατέρρευσε, με αποτέλεσμα να μεταφερθεί με συμπτώματα εμφάγματος στον «Ερυθρό Σταυρό». Στην ανάρτησή του, ο γιατρός αναφέρει ότι για δύο μέρες είχε ασθενή του την μητέρα του 29χρονου Μιχάλη, γράφοντας χαρακτηριστικά «Ντράπηκα να την κοιτάξω». Παράλληλα μεταφέρει όσα είπε η γυναίκα στους γιατρούς λίγο πριν την κηδεία του παιδιού της: «πρέπει να βγω (από το νοσοκομείο)… Εχω να ταχτοποιήσω…». Στην ανάρτησή του ο κύριος Τσιαφούτης γράφει: «Ντράπηκα να την κοιτάξω .. η μάνα του Μιχαλη ήταν ασθενής μου για δυο μέρες μετά από τόσο στρες .. εχθές που ήρθαμε λίγο πιο κοντά δεν μπόρεσα να πω πολλά .. πρέπει να βγω, έχω να ταχτοποιησω μου είπε .. ήθελα να της ζητήσω συγγνώμη .. ίσως είχαμε βρεθεί κοντά σε κάποιο γήπεδο .. της έκανα εξιτήριο , είχε να ταχτοποιησει .. ντροπή μόνο για όλους ..».",True
newsbomb.gr,https://www.newsbomb.gr/ellada/story/1457392/nea-filadelfeia-irthan-na-doun-tin-athina-kai-na-fygoun-leei-dikigoros-trion-katigoroumenon,ΕΛΛΑΔΑ,"Νέα Φιλαδέλφεια: «Ήρθαν να δουν την Αθήνα και να φύγουν», λέει δικηγόρος τριών κατηγορουμένων",2023-08-11T13:07:09+03:00,,"Αναστασία - Βασιλική Γκολέμη «Ήρθαν 3-4 μέρες να δούνε την Αθήνα, την Αττική, να δούνε την αναμέτρηση και να φύγουν, δεν απαγορεύεται», δήλωσε στο Newsbomb.gr ο Βασίλης Νουλέζας, συνήγορος υπεράσπισης τριών εκ των κατηγορουμένων για τη δολοφονία του Μιχάλη Κατσουρή στη Νέα Φιλαδέλφεια. Στα δικαστήρια της Ευελπίδων μεταφέρθηκε η πρώτη ομάδα από τους 105 συλληφθέντες για τη φονική συμπλοκή στη Νέα Φιλαδέλφεια, που στοίχισε τη ζωή στον 29χρονο Μιχάλη Κατσουρή. Το κατώφλι της Ευελπίδων πέρασαν οι πρώτοι 30 κατηγορούμενοι για την αιματηρή επίθεση στη Νέα Φιλαδέλφεια που είχε σαν αποτέλεσμα τη δολοφονία του 29χρονου Μιχάλη. Στα δικαστήρια βρίσκονται δύο διμοιρίες των ΜΑΤ και οι κατηγορούμενοι οδηγήθηκαν στα δικαστήρια με δύο μπλε κλούβες της αστυνομίας. Δέκα κατηγορούμενοι θα απολογηθούν σήμερα ενώπιον κάθε ανακριτή (έχουν οριστεί 3 ανακριτές), ενώ άλλοι 30 κατηγορούμενοι θα απολογηθούν αύριο και οι τελευταίοι 45 την Κυριακή. Ήδη στα δικαστήρια βρίσκονται τρεις διερμηνείς για την κροατική γλώσσα και ένας για αγγλικά. Σημειώνεται, ότι ενδέχεται κάποιοι εκ των κατηγορουμένων να ζητήσουν νέα προθεσμία για την απολογία τους καθώς μόλις χθες βρήκαν συνηγόρους υπεράσπισης και δεν έχουν λάβει γνώση επί της δικογραφίας.  Εικονολήπτης: Νικόλαος Ραζής O Βασίλης Νουλέζας, συνήγορος υπεράσπισης τριών εκ των κατηγορουμένων για τη δολοφονία του Μιχάλη Κατσουρή στη Νέα Φιλαδέλφεια μίλησε στην κάμερα του Newsbomb.gr. «Εκπροσωπώ τρεις υπηκόους Κροατίας, οι οποίοι κατηγορούνται για ανθρωποκτονία με δόλο, σύσταση και συμμετοχή σε εγκληματική οργάνωση και συνολικά για τέσσερα κακουργήματα και επτά αδικήματα πλημμεληματικού χαρακτήρα. Δεν έχουν καμία απολύτως σχέση με το έγκλημα, ούτε γνωρίζουν για τη στυγερή δολοφονία και την αφαίρεση της ζωής του 29χρονου Μιχάλη», ανέφερε μεταξύ άλλων ο δικηγόρος τριών κατηγορούμενων στις τηλεοπτικές κάμερες. «Ο δράστης της στυγερής δολοφονίας μπορεί να είναι Κροάτης, Αλβανός ή Έλληνας. Κανείς δε δικαιούται να προκρίνει και να προεξοφλεί την ενοχή κανενός ανθρώπου. Η Ελλάδα είναι κράτος δικαίου. Οφείλουμε πολιτισμό, σύνεση, μετριοφροσύνη, ψυχραιμία και εγκράτεια», πρόσθεσε ο δικηγόρος. «Μη δυναμιτίζουμε το κλίμα, μη χειροτερεύουμε τις σχέσεις του ελληνικού λαού με τους Κροάτες, οι οποίοι στη συντριπτική πλειοψηφία τους, πιστεύω, είναι δημοκρατικοί, φιλειρηνικοί και καταδικάζουνε, όπως κι εγώ και όλοι μας, απερίφραστα, την βία στον αθλητισμό. Να έχουμε εμπιστοσύνη στη Δικαιοσύνη, να την αφήσουμε να νηφάλια να επιτελέσει το καθήκον της, το έργο της», συνέχισε.",True
newsbomb.gr,https://www.newsbomb.gr/ellada/story/1457389/synexizontai-apo-ayrio-12-08-oi-aitiseis-paroxon-gia-ta-voucher-vivlion,ΕΛΛΑΔΑ,Συνεχίζονται από αύριο (12/08) οι αιτήσεις παρόχων για τα voucher βιβλίων,2023-08-11T12:47:37+03:00,Newsbomb,"Newsbomb Η ενημέρωση της ΔΥΠΑ. Ανοίγει ξανά αύριο, Σάββατο 12 Αυγούστου στις 10:00, η πλατφόρμα για συμμετοχή βιβλιοπωλείων και εκδοτικών οίκων στο μητρώο παρόχων του προγράμματος χορήγησης επιταγών αγοράς βιβλίων της Δημόσιας Υπηρεσίας Απασχόλησης. Οι πάροχοι μπορούν να υποβάλλουν αποκλειστικά ηλεκτρονικά τις αιτήσεις τους μέσω gov.gr με τους κωδικούς TAXISnet, στη διεύθυνση: https://www.gov.gr/ipiresies/ergasia-kai-asphalise/apozemioseis-kai-parokhes/parokhoi-epitagon-agoras-biblion Συγκεκριμένα, η διαδρομή είναι: Αρχική / Εργασία και Ασφάλιση / Αποζημιώσεις και Παροχές / Πάροχοι επιταγών αγοράς βιβλίων. Οι πάροχοι που θέλουν να κάνουν αίτηση για πολλά υποκαταστήματα πρέπει να έχουν κωδικούς ΔΥΠΑ. Δεν απαιτείται η προσκόμιση δικαιολογητικών. Στις ελάχιστες περιπτώσεις που απαιτούνται δικαιολογητικά, αυτά επισυνάπτονται στις ηλεκτρονικές αιτήσεις. Εφέτος αυξήθηκε κατά 25% η αξία της επιταγής (voucher) στα 25€, συμπεριλαμβανομένου του ΦΠΑ. Συνολικά θα εκδοθούν 150.000 voucher με προϋπολογισμό 3.750.000€, αυξημένο κατά 750.000€ συγκριτικά με τα προηγούμενα χρόνια.  Σκοπός του προγράμματος είναι η πνευματική ανάπτυξη του εργατικού δυναμικού και η στήριξη των επιχειρήσεων στον χώρο του βιβλίου. Με το voucher που έχει τη μορφή ενός μοναδικού ηλεκτρονικού κωδικού αριθμού, οι δικαιούχοι και οι ωφελούμενοι μπορούν να αγοράσουν με έκπτωση 10% όποιο βιβλίο επιλέξουν από τα βιβλιοπωλεία και τους εκδοτικούς οίκους του Μητρώου Παρόχων. Για περισσότερες πληροφορίες, οι ενδιαφερόμενοι μπορούν να επισκεφθούν την ηλεκτρονική διεύθυνση: https://www.dypa.gov.gr/deltia-bivlion",False
newsbomb.gr,https://www.newsbomb.gr/ellada/story/1457388/larisa-eksitirio-gia-ti-43xroni-astynomiko-pou-ksylokopithike-apo-ton-syzygo-tis,ΕΛΛΑΔΑ,Λάρισα: Εξιτήριο για τη 43χρονη αστυνομικό που ξυλοκοπήθηκε από τον σύζυγό της,2023-08-11T12:45:31+03:00,Newsbomb,"Newsbomb Ολοκληρώθηκε η ιατροδικαστική εξέταση - Τι αναφέρει το πόρισμα Εξιτήριο, μετά από 8 μέρες νοσηλείας, έλαβε η 43χρονη αστυνομικός η οποίος ξυλοκοπήθηκε άγρια από τον σύζυγό της, σύμφωνα με τα τοπικά ΜΜΕ. Η γυναίκα νοσηλευόταν με βαριά τραύματα στο Γενικό Νοσοκομείο Λάρισας. Μετά τα όσα συνέβησαν, ο ο 52χρονος σύζυγος συνελήφθη και μετά την απολογία του κρίθηκε προφυλακιστέςο. Την ίδια ώρα τόσο η 43χρονη όσα και τα δύο παιδιά του ζευγαριού λαμβάνουν ψυχολογικής υποστήριξης. Σήμερα, εξάλλου αναμένεται να παραδοθεί το πόρισμα της ιατροδικαστικής εξέτασης, η οποία ολοκληρώθηκε χθες και αναφέρει μεταξύ άλλων ότι η γυναίκα φέρει βαριές κακώσεις κεφαλής, θώρακος και κοιλίας ενώ θα τεθεί και σε μακροχρόνιο πρόγραμμα οργανικής αποκατάστασης δεδομένο της κατάστασης της ως πολυτραυματίας.",False
newsbomb.gr,https://www.newsbomb.gr/ellada/story/1457387/fotia-ston-pyrgo-tou-peiraia,ΕΛΛΑΔΑ,Φωτιά στον Πύργο του Πειραιά,2023-08-11T12:43:09+03:00,,"Αναστασία - Βασιλική Γκολέμη Πειραιάς: Συναγερμός σήμανε νωρίτερα σήμερα στο Λιμάνι του Πειραιά και συγκεκριμένα στον Πύργο όταν κατά τη διάρκεια εργασιών προκλήθηκε μικρή εστία φωτιάς Πυρκαγιά ξέσπασε το πρωί της Παρασκευής και συγκεκριμένα στις 09:40 στον Πύργο του Πειραιά. Σύμφωνα με πληροφορίες του Newsbomb.gr πρόκειται για εργοταξιακό συμβάν που προέκυψε κατά τη διάρκεια εργασιών που πραγματοποιούνται στον Πύργο. Συγκεκριμένα, μία σπίθα συγκόλλησης που πετάχτηκε σε φελιζόλ προκάλεσε την μικρή εστία πυρκαγιάς. Η εταιρεία ΤΕΡΝΑ συνέβαλε στην άμεση κατάσβεση της πυρκαγιάς. Σημειώνεται ότι στον Πύργο του Πειραιά εκτελούνται πυρετώδεις εργασίες προκειμένου να πραγματοποιηθούν τα εγκαίνια σε λίγο καιρό. ",False
newsbomb.gr,https://www.newsbomb.gr/ellada/story/1457385/irakleio-prospathoyn-na-ksypnisoun-ton-29xrono-niko-pou-dexthike-sfaira-sto-kefali,ΕΛΛΑΔΑ,Ηράκλειο: Προσπαθούν να ξυπνήσουν τον 29χρονο Νίκο που δέχθηκε σφαίρα στο κεφάλι,2023-08-11T12:24:37+03:00,Newsbomb,"Newsbomb Ο 29χρονος που προ ημερών δέχτηκε τα πυρά ενός 22χρονου στην ενδοχώρα του νόμου Ηρακλείου, δίνει μάχη για να κρατηθεί στη ζωή. Στιγμές αγωνίας εξακολουθεί και βιώνει η οικογένεια του 29χρονου Νίκου Φανουράκη που εδώ και αρκετές ημέρες νοσηλεύεται σε κρίσιμη κατάσταση στη Μονάδα Εντατικής Θεραπείας του Βενιζελείου νοσοκομείου. Ο 29χρονος που προ ημερών δέχτηκε τα πυρά ενός 22χρονου στην ενδοχώρα του νόμου Ηρακλείου, δίνει μάχη για να κρατηθεί στη ζωή. Η σφαίρα που φέρεται να βγήκε από το όπλο ενός 22χρονου ο οποίος και αναζητείται μέχρι και σήμερα από την αστυνομία καθώς σε βάρος του έχει εκδοθεί ένταλμα σύλληψης, παραμένει καρφωμένη σε δύσκολο σημείο του εγκεφάλου και προς το παρόν δεν έχει αφαιρεθεί από τους γιατρούς. Σύμφωνα με πληροφορίες από το ekriti χθες οι γιατροί που τον παρακολουθούν στη ΜΕΘ, ξεκίνησαν σταδιακά την διαδικασία αφύπνισης από την καταστολή με τις πληροφορίες να αναφέρουν ότι ο 29χρονος έδειξε κάποιες θετικές αντιδράσεις.",False
newsbomb.gr,https://www.newsbomb.gr/ellada/story/1457380/thriler-sto-didymoteixo-entopistike-pyrovolimenos-45xronos-irakinos,ΕΛΛΑΔΑ,Θρίλερ στο Διδυμότειχο - Εντοπίστηκε πυροβολημένος 45χρονος Ιρακινός,2023-08-11T12:11:34+03:00,Newsbomb,"Newsbomb Ο 45χρονος έχει τραύμα στη νεφρική χώρα και οδηγήθηκε αμέσως στο χειρουργείο. Σαρανταπεντάχρονος παράτυπος μετανάστης κατά πάσα πιθανότητα υπήκοος Ιράκ μεταφέρθηκε τραυματισμένος από πυροβολισμό που δέχθηκε στην νεφρική χώρα, στο νοσοκομείο Διδυμοτείχου. Όπως μεταδίδει η ΕΡΤ, οι εξετάσεις έδειξαν ότι η σφαίρα βρίσκεται στο δεξί μέρος της κοιλιακής χώρας και αυτή την στιγμή χειρουργείται στην ομώνυμη κλινική του Νοσοκομείου. Ο 45χρονος τον οποίο μετέφεραν στο νοσοκομείο άνδρες της Συνοριοφυλακης Διδυμοτείχου μιλούσε την διάλεκτο Παστού.",False
newsbomb.gr,https://www.newsbomb.gr/ellada/ekklhsia/story/1457372/thlipsi-sto-agio-oros-pethane-o-monaxos-panteleimon,ΕΚΚΛΗΣΙΑ,Θλίψη στο Άγιο Όρος: Πέθανε ο μοναχός Παντελεήμων,2023-08-11T11:37:06+03:00,Newsbomb,"Newsbomb Πέθανε χθες, Πέμπτη 10 Αυγούστου 2023, ο Αγιοσαββίτης μοναχός Παντελεήμων Ανδρόνικος στη γενέτειρα του, στα Κύθηρα. Υπήρξε ένας από τους άγρυπνους φρουρούς του Πανάγιου Τάφου. Σύμφωνα με ανακοίνωση της Αγιοταφικής Αδελφότητος, και όπως δημοσίευσε χθες το ope.gr, πιθανή αιτία της εκδημίας είναι η ανακοπή καρδιάς στη θάλασσα. Διαβάστε περισσότερα στο iellada.gr",False
newsbomb.gr,https://www.newsbomb.gr/ellada/ethnika/story/1457371/empristiko-keimeno-apo-tin-tourkiki-millyet-sxedio-ton-ipa-na-kanoun-ano-kato-to-aigaio,ΕΘΝΙΚΑ,«Εμπρηστικό» κείμενο από την τουρκική Millyet - «Σχέδιο των ΗΠΑ να κάνουν άνω κάτω το Αιγαίο!»,2023-08-11T11:35:39+03:00,Newsbomb,"Newsbomb Η φιλοκυβερνητική εφημερίδα του καθεστώτος Ερντογάν δυναμιτίζει το κλίμα για μια ακόμη φορά. Άρθρο με τίτλο, «Σχέδιο των ΗΠΑ να κάνουν άνω κάτω το Αιγαίο! Στενή παρακολούθηση από την Τουρκία», δημοσίευσε σήμερα η Millyet, στο οποίο γίνεται αναφορά για προσπάθεια αποσταθεροποίησης της κατάστασης από την Ουάσινγκτον. Το άρθρο που εισήχθη στο προσχέδιο του αμυντικού προϋπολογισμού των ΗΠΑ για το 2024, προκάλεσε σχόλια στην Τουρκία ότι οι ΗΠΑ μετά την Κρήτη και την Αλεξανδρούπολη, έχουν στρέψει την προσοχή τους στα νησιά του Αιγαίου. Μάλιστα, πηγές του υπουργείου Εθνικής Άμυνας της Τουρκίας, αναφέρονται για το θέμα στην Millyet, τονίζοντας: «Παρακολουθούμε όλες τις εξελίξεις γύρω από τη χώρα μας σε θέματα άμυνας και ασφάλειας. Και τις αξιολογούμε. Προς το παρόν δεν υπάρχει οριστική απόφαση για τη δημιουργία βάσεων. Αλλά παρακολουθούμε στενά τις εξελίξεις». Το δημοσίευμα δεν αναφέρεται σε κάποιο άλλο στοιχείο ή πηγή παρά μόνο σε εικασίες για το τι μπορεί να σημαίνει ο αμυντικός προϋπολογισμός των ΗΠΑ, ωστόσο δεν μπορεί να αποκλειστεί το ενδεχόμενο ενός ακόμη τεχνάσματος από την πλευρά Ερντογάν για να πάρε ανταλλάγματα από την Ουάσινγκτον, ασκώντας μια μορφή πίεσης μέσω προπαγάνδας. Από την πλευρά της, η Ελλάδα τηρεί κάθε υποχρέωσή της ως χώρα-μέλος του ΝΑΤΟ και εργάζεται πάντα με γνώμονα το Διεθνές Δίκαιο. ",True
newsbomb.gr,https://www.newsbomb.gr/ellada/story/1457370/rodos-erevnes-sti-thalassia-perioxi-stegnon-gia-agnooymenous-allodapos-enimerose-tis-arxes,ΕΛΛΑΔΑ,Ρόδος: Έρευνες στη θαλάσσια περιοχή Στεγνών για αγνοούμενους – Αλλοδαπός ενημέρωσε τις Αρχές,2023-08-11T11:31:29+03:00,Newsbomb,"Newsbomb Ρόδος: Οι έρευνες πραγματοποιούνται υπό τον συντονισμό του Ενιαίου Κέντρου Έρευνας και Διάσωσης. Έρευνες υπό τον συντονισμό του Ενιαίου Κέντρου Έρευνας και Διάσωσης στη θαλάσσια περιοχή Στεγνών Ρόδου για τον εντοπισμό τυχόν αγνοουμένων ατόμων, μετά από δήλωση ενός αλλοδαπού. Στις έρευνες από αέρος και θάλασσα συμμετέχουν ένα πλοίο του Λιμενικού Σώματος, τέσσερα ιδιωτικά παραπλέοντα σκάφη και ένα ελικόπτερο της Frontex.",False
newsbomb.gr,https://www.newsbomb.gr/ellada/story/1457365/irakleio-nyxta-tromou-gia-tesseris-gynaikes-apanota-peristatika-endooikogeneiakis-vias,ΕΛΛΑΔΑ,Ηράκλειο: Νύχτα τρόμου για τέσσερις γυναίκες - Απανωτά περιστατικά ενδοοικογενειακής βίας,2023-08-11T11:16:23+03:00,Newsbomb,"Newsbomb Ούτε ένα, ούτε δυο αλλά συνολικά τέσσερα περιστατικά ενδοοικογενειακής βίας σημειώθηκαν στο Ηράκλειο της Κρήτης. Απανωτά περιστατικά ενδοοικογενειακής βίας κλήθηκαν να αντιμετωπίσουν, χθες, οι αστυνομικές αρχές στο Ηράκλειο. Πιο συγκεκριμένα το πρωί της Πέμπτης, μια 22χρονη, αφού κατάφερε να ξεφύγει από τα χέρια του 19χρονου συντρόφου της, τηλεφώνησε στην αστυνομία. Όπως ανέφερε η γυναίκα στους αστυνομικούς ο 19χρονος την απείλησε, την εξύβρισε και την έπιασε από το λαιμό. Στο δεύτερο περιστατικό μια 30χρονη Ελληνίδα κατήγγειλε ότι ο 40χρονος Έλληνας σύντροφός της την εξύβρισε και την χτύπησε στο πρόσωπο. Το περιστατικό σημειώθηκε στις 9 το βράδυ σε προάστιο του Ηρακλείου. Μάλιστα σύμφωνα με αστυνομικές πηγές δεν είναι η πρώτη φορά που ο συγκεκριμένος άνδρας απασχολεί τις αρχές για περιστατικό ενδοοικογενειακής βίας. Σοκαριστικό είναι και το περιστατικό που σημειώθηκε δύο ώρες αργότερα στην πλατεία Κορνάρου, όπου ένας 47χρονος Βούλγαρος κλώτσησε στο στήθος την 51χρονη ομοεθνή σύντροφό του. Η γυναίκα μετά την άγρια επίθεση απευθύνθηκε στις αρχές. Τέλος ένα ακόμη περιστατικό σημειώθηκε το βράδυ της Πέμπτης, σε προάστιο δυτικά του Ηρακλείου, όπου ένα ζευγάρι αλληλομηνύθηκε για απειλές και εξύβριση.  Το ζευγάρι συνελήφθη όπως και οι σύντροφοι των γυναικών που προχώρησαν σε καταγγελίες και πλέον είναι αντιμέτωποι με τη δικαιοσύνη.",False
newsbomb.gr,https://www.newsbomb.gr/ellada/story/1457362/proin-yparxigos-elas-oi-xoyligkan-den-eprepe-na-fthasoun-sti-nea-filadelfeia,ΕΛΛΑΔΑ,Πρώην Υπαρχηγός ΕΛΑΣ: «Οι χούλιγκαν δεν έπρεπε να φθάσουν στη Νέα Φιλαδέλφεια»,2023-08-11T10:56:06+03:00,Newsbomb,"Newsbomb «Πιστεύω ότι έγιναν επιχειρησιακά λάθη από την αστυνομία», επανέλαβε ο πρώην Υπαρχηγός της Ελληνικής Αστυνομίας, Αντιστράτηγος εν αποστρατεία, Ιωάννης Ραχωβίτσας. «Οι χούλιγκαν δεν πρέπει να επιστρέψουν στη χώρα τους», τόνισε ο πρώην Υπαρχηγός της Ελληνικής Αστυνομίας, Αντιστράτηγος εν αποστρατεία, επίτιμος αρχηγός ΕΛΑΣ – Πρόεδρος του Ινστιτούτου PADA, Ιωάννης Ραχωβίτσας, για τις αιματηρές συμπλοκές έξω από το γήπεδο της ΑΕΚ, στη Νέα Φιλαδέλφεια, μιλώντας στην ΕΡΤ. «Η Πολιτεία πρέπει να σκύψει σε αυτά τα θέματα και να τα τελειώνει σε αγαστή συνεργασία με τη Δικαιοσύνη. Αυτοί οι άνθρωποι πρέπει να απομονωθούν μέχρι η υπόθεση να λάβει δικαστικά τον δρόμο της. Δηλαδή, μην τους αφήσουν και ψάχνουν να τους βρουν στη Κροατία ή αλλού», υποστήριξε αρχικά. «Αυτοί οι άνθρωποι δεν έπρεπε ποτέ να φθάσουν στο σημείο. Με δεδομένο ότι τους ήξεραν, τους παρακολουθούσαν· έφυγαν από το σταθμό του Περισσού με καδρόνια, με στολές, έτοιμοι για συμπλοκή, έπρεπε να πιαστούν και να τελειώσει το θέμα. Κανονικά, έπρεπε να υπάρχει δύναμη της Ελληνικής Αστυνομίας σε ακτίνα 12 χιλιομέτρων από το γήπεδο. Πλέον, είναι γνωστό ότι στις 19:30 εκείνης της ημέρας, οι οπαδοί της ΑΕΚ ήταν στο πέταλο απ’ έξω και τους περίμεναν. Προφανώς, η αστυνομία το ήξερε αυτό, διότι έχει τον τρόπο. Από την άλλη, τους παρακολουθούσαν από όταν εισήλθαν στην Ελλάδα. Φαίνεται αυτό και ειδικότερα τη στιγμή που μπήκαν στο λεκανοπέδιο της Αττικής.  Άφησαν τα αυτοκίνητα πάνω στο σταθμό στη Νερατζιώτισσα ή τον σταθμό της Ειρήνης και έφθασαν με τα δοκάρια να βγαίνουν από το σταθμό του Περισσού. Από εκεί και πέρα, δε χρειάζονταν τίποτα παραπάνω. Αυτοί οι άνθρωποι είχαν παραβατική συμπεριφορά. Έπρεπε να τελειώσει εκεί το θέμα. Δεν έπρεπε να φθάσουν στη Νέα Φιλαδέλφεια», προσέθεσε ο κ. Ραχωβίτσας. «Τέτοια δύναμη είναι τα ΜΑΤ, όχι η ομάδα “Δράση”. Η πολιτική ηγεσία σαφώς πρέπει να ενημερώνεται, αλλά δεν είναι δουλειά να καθορίσει αυτά τα θέματα. Όταν θα φθάσεις στο σημείο να έχεις σουγιάδες, παλούκια 50 εκατοστών με καρφιά πάνω, δεν πας εκεί να χαϊδέψεις. Σε αυτή την περίπτωση, θέλω να πω ότι πλέον, η Πολιτεία πρέπει να κοιτάξει πάρα πολύ σοβαρά αυτούς τους συνδέσμους που βρίσκονται μέσα στις μεγάλες ομάδες και τις μικρότερες. Να προσέξει πολύ, ειδικά στη διασύνδεση που έχουν με το οργανωμένο έγκλημα και φαίνεται ότι πλέον, εκεί πηγαίνει το πράγμα. Πιστεύω ότι το οργανωμένο έγκλημα στην Ελλάδα χρησιμοποιεί αυτούς τους χώρους και καλά θα έκανε η Πολιτεία να το κοιτάξει πολύ σοβαρά. Βλέπουμε ότι ο αθλητισμός, με αυτούς τους τύπους, πάει να γίνει “όχημα” για την παρανομία τους», ολοκλήρωσε ο κ. Ραχωβίτσας. Θρήνος και οργή επικρατούν στη γειτονιά όπου έμενε ο άτυχος νέος, στην Ελευσίνα, με κατοίκους της περιοχής που γνώριζαν τον αδικοχαμένο νέο αλλά και την οικογένειά του, να κάνουν λόγο για «ένα πολύ καλό παιδί, το οποίο δεν προκάλεσε ποτέ». «Τον ήξερε και ο πατέρας μου, αλλά και πολλά παιδιά. Ήταν γνωστός και καλό παιδί. Δεν προκαλούσε, δεν έκανε φασαρίες, τίποτα. Ήταν ένα ήσυχο παλικάρι, γνωριζόμασταν και με τη μητέρα του. Αγαπούσε την ομάδα, πήγαινε στο γήπεδο μονάχα για την ομάδα και τους παίκτες. Δεν είχαμε ακούσει ποτέ να δημιουργεί θέμα ή να έχει λάβει μέρος κάπου. Ήταν ένα καλό παιδί της πόλης, είχε μία αγάπη, την ΑΕΚ. Πήγε απλώς να δει την ανοιχτή προπόνηση της ΑΕΚ, δεν πήγε να κάνει κάτι. Όπως και με τον Άλκη. Συνέχεια μαχαιρώματα, τσακωμοί. Από τη στιγμή που ήξεραν ότι θα έρθουν αυτοί (σ.σ. οι χούλιγκαν), έπρεπε να πάρουν μέτρα. Όμως, δεν τα πήραν και έγινε αυτό που έγινε, δυστυχώς», τόνισαν, μιλώντας στον ΣΚΑΪ. Μία αλληλουχία λαθών και παραλείψεων από τις περιφερειακές υπηρεσίες και το αρχηγείο της ΕΛΑΣ αποκαλύπτεται στην υπόθεση της φονικής συμπλοκής στη Νέα Φιλαδέλφεια, με θύμα τον 29χρονο Μιχάλη Κατσουρή. Διαταγές που καθυστέρησαν να εκδοθούν, κατεπείγοντα σήματα που δε διαβάσθηκαν, αστυνομικοί που περιπολούσαν, αλλά έλαβαν εντολή να επιστρέψουν στη βάση τους, πριν ολοκληρώσουν την αποστολή τους, έρχονται στο φως με αιτία τα δραματικά γεγονότα που εκτυλίχθηκαν τη νύχτα της Δευτέρας (07/08), έξω από το γήπεδο της ΑΕΚ, όπως σημειώνει η «Καθημερινή». Διαταγές που καθυστέρησαν να εκδοθούν, κατεπείγοντα σήματα που δε διαβάσθηκαν, αστυνομικοί που περιπολούσαν, αλλά έλαβαν εντολή να επιστρέψουν στη βάση τους, πριν ολοκληρώσουν την αποστολή τους, έρχονται στο φως με αιτία τα δραματικά γεγονότα που εκτυλίχθηκαν τη νύχτα της Δευτέρας (07/08), έξω από το γήπεδο της ΑΕΚ. Αποκαλυπτική της έλλειψης κεντρικού συντονισμού και επικοινωνίας μεταξύ των συναρμόδιων υπηρεσιών είναι η διχογνωμία μεταξύ των αστυνομικών της Περιφέρειας Ηπείρου και της Ασφάλειας Αττικής για τον αριθμό των Κροατών που ελέγχθηκαν στα ελληνοαλβανικά σύνορα στην Κακαβιά. Οι πρώτοι αναφέρουν ότι ήλεγξαν 15 αυτοκίνητα με οπαδούς της Ντιναμό Ζάγκρεμπ και διαβίβασαν με μέιλ στην Αθήνα τους αριθμούς κυκλοφορίας των Ι.Χ. και τα ονόματα των επιβαινόντων. Όμως, πηγές από την υποδιεύθυνση Αντιμετώπισης Βίας στους Αθλητικούς Χώρους τούς διαψεύδουν. Λένε ότι η ενημέρωση που έλαβαν από συναδέλφους τους στον μεθοριακό σταθμό αφορούσε μόλις δύο Ι.Χ. με κροατικές πινακίδες, καθώς και ότι ο έλεγχος έγινε κατόπιν δικής τους προτροπής. Ακόμη μεγαλύτερο ενδιαφέρον παρουσιάζει η αλληλουχία των αστυνομικών ενεργειών μετά την ενημέρωση της ΕΛΑΣ από τις Αρχές του Μαυροβουνίου για τη μετακίνηση των οργανωμένων οπαδών. Το γραφείο της Interpol Μαυροβουνίου έστειλε σήμα στην ΕΛΑΣ στις 10:00 της Δευτέρας, με το αρχηγείο ωστόσο να εκδίδει μία αόριστη διαταγή, που καλούσε τις αστυνομικές υπηρεσίες να λάβουν «επιβαλλόμενα αστυνομικά μέτρα». Αν και η διαταγή έχει την ένδειξη «κατεπείγον», εστάλη από το αρχηγείο προς τις περιφερειακές υπηρεσίες 14:00 και 16:00. Μάλιστα, περισσότερες από μία πηγές ενημέρωσης αναφέρουν στην «Κ» ότι από το ηλεκτρονικό σύστημα αλληλογραφίας της ΕΛΑΣ (Police On Line) φαίνεται ότι οι αξιωματικοί των περιφερειακών υπηρεσιών είτε διάβασαν με καθυστέρηση τη διαταγή (σ.σ. μετά τις 19:00) είτε δεν τη διάβασαν καθόλου. Ορισμένοι μάλιστα απ’ αυτούς φέρεται να προέβησαν ετεροχρονισμένα (σ.σ. την επομένη της δολοφονίας) σε ενέργειες, προκειμένου να καλύψουν την αδράνειά τους. Τα επιχειρησιακά λάθη, ωστόσο, δεν σταματούν εδώ. Κατόπιν εισήγησης της Υποδιεύθυνσης Αντιμετώπισης Βίας στους Αθλητικούς Χώρους, στα διόδια της Ελευσίνας είχαν διατεθεί αστυνομικοί της ΟΠΚΕ, της Τροχαίας, αλλά και μία μοτοσυκλέτα με δύο αστυνομικούς της Ασφάλειας. Αποστολή τους, να εντοπίσουν το κονβόι με τους Κροάτες χούλιγκαν, τα ίχνη του οποίου αγνοούνταν μετά τη διέλευση των ελληνοαλβανικών συνόρων. Το διάστημα μεταξύ 19:00 και 20:00, ωστόσο, στις δυνάμεις της ΟΠΚΕ και της Τροχαίας δόθηκε εντολή από το κέντρο επιχειρήσεων της ΓΑΔΑ για «αποδέσμευση». Τελικά, η αυτοκινητοπομπή με τους 100 – 120 Κροάτες πέρασε από το σημείο στις 22:00 κι ενώ, στα διόδια είχε απομείνει μόνο το δίκυκλο της Ασφάλειας με τους δύο αστυνομικούς με πολιτικά. Οι τελευταίοι εντόπισαν τα οχήματα αλλά μόλις αυτά μπήκαν στην Αττική Οδό, τα έχασαν. Αναφέρεται σχετικά στη δικογραφία που συνέταξε η ΕΛΑΣ: «Τη 22:00 ώρα, από εποχούμενη περιπολία της υπηρεσίας μας, εντοπίσθηκαν να διέρχονται από τα διόδια της Ελευσίνας 25 οχήματα. Στην έξοδο της Αττικής Οδού, τα οχήματα διασπάσθηκαν, αναπτύσσοντας ταχύτητα και άλλα συνέχισαν να κινούνται επί της Εθνικής Οδού και άλλα εισήλθαν στην Αττική Οδό, με αποτέλεσμα να μην είναι πλέον δυνατή η επιτήρηση αυτών». Όσα έχουν αποτυπωθεί στη δικογραφία επιβεβαιώνουν τις πληροφορίες σύμφωνα με τις οποίες οι αστυνομικοί ενημερώθηκαν τελικά για το δρομολόγιο των χούλιγκαν από σταθμάρχη του Ηλεκτρικού: «Περί τη 22:55, από τη ΣΤΑΣΥ υπήρξε ενημέρωση για περίπου 100 άτομα με κουκούλες και αντικείμενα στον σταθμό “Ειρήνη”, ενώ, επί της οδού Νερατζιωτίσσης εντοπίσθηκαν σταθμευμένα τα οχήματα με κροατικές πινακίδες που αναζητούνταν», αναφέρθηκε στο έγγραφο της ΕΛΑΣ. Στις 23:00, οι Κροάτες χούλιγκαν και οι Έλληνες συνεργοί τους, εντοπίσθηκαν στον σταθμό «Περισσός» να κατευθύνονται πεζή προς το γήπεδο της Νέας Φιλαδέλφειας. Τούς είδαν αστυνομικοί της ομάδας «ΔΡΑΣΗ», που είχαν μόλις δέκα λεπτά νωρίτερα πάρει εντολή να μεταβούν στο σημείο. Ο επικεφαλής της δύναμης ζήτησε ενισχύσεις με ακόμη δύο ομάδες «ΔΡΑΣΗ» και μία «ΟΠΚΕ» να φθάνουν στο σημείο μερικά λεπτά αργότερα. Η αρχική εντολή από το κέντρο επιχειρήσεων προς τους αστυνομικούς ήταν να παρακολουθούν τις κινήσεις των χούλιγκαν «εκ του μακρόθεν» και μόνο όταν ο υπαστυνόμος – επικεφαλής της δύναμης ζήτησε άδεια να επέμβουν, το κέντρο επιχειρήσεων του άναψε το «πράσινο φως», με τους αστυνομικούς να προχωρούν στις συλλήψεις των χούλιγκαν. Σε βάρος των 105 συλληφθέντων σχηματίσθηκε δικογραφία για τρία κακουργήματα, μεταξύ των οποίων και αυτό της ανθρωποκτονίας, δίχως να έχει προκύψει ποιος κατάφερε το μοιραίο χτύπημα στον Μιχάλη Κατσουρή. Αυτό θα προκύψει μέσα από τη διαδικασία λήψης DNA από τους συλληφθέντες και τα πειστήρια και της αντιπαραβολής του, με γενετικό υλικό από τη σορό του άτυχου νέου. Στα πειστήρια συγκαταλέγονται σουγιάδες, ξύλα με καρφιά και κηλίδες αίματος, κοντάρια κ.ά. Χθες (09/08), πηγές του Υπουργείου τόνισαν ότι στο πλαίσιο της ΕΔΕ θα εξετασθούν 15 – 20 στελέχη του σώματος. Μάλιστα, τις βραδινές ώρες, ο Υπουργός, Γιάννης Οικονόμου, ο Υφυπουργός, Κώστας Κατσαφάδος και ο Αρχηγός της ΕΛΑΣ, Λάζαρος Μαυρόπουλος επισκέφθηκαν τη ΓΑΔΑ, προκειμένου να ενημερωθούν για όσα συνέβησαν την 7η Αυγούστου. Η έλλειψη κεντρικού συντονισμού μεταξύ των συναρμόδιων υπηρεσιών προκύπτει και από τη διχογνωμία μεταξύ των αστυνομικών της Περιφέρειας Ηπείρου και της Ασφάλειας Αττικής για τον αριθμό των Κροατών που ελέγχθηκαν στα ελληνοαλβανικά σύνορα στην Κακαβιά. Οι πρώτοι αναφέρουν ότι ήλεγξαν 15 αυτοκίνητα με οπαδούς της Ντιναμό Ζάγκρεμπ και διαβίβασαν με μέιλ στην Αθήνα τους αριθμούς κυκλοφορίας των οχημάτων και τα ονόματα των επιβαινόντων. Πηγές της Υποδιεύθυνσης Αντιμετώπισης Βίας στους Αθλητικούς Χώρους αναφέρουν ότι η ενημέρωση που έλαβαν από συναδέλφους τους στον μεθοριακό σταθμό αφορούσε μόλις δύο Ι.Χ. Αστυνομικοί της ΟΠΚΕ, της Τροχαίας αλλά και μία μοτοσικλέτα με δύο αστυνομικούς της Ασφάλειας είχαν αποστολή να εντοπίσουν το κονβόι με τους Κροάτες χούλιγκαν, τα ίχνη του οποίου αγνοούνταν μετά τη διέλευση των ελληνοαλβανικών συνόρων. Στο διάστημα μεταξύ 7 και 8 μ.μ. ωστόσο, στις δυνάμεις της ΟΠΚΕ και της Τροχαίας δόθηκε εντολή από το κέντρο επιχειρήσεων της ΓΑΔΑ για «αποδέσμευση». Τελικά η αυτοκινητοπομπή με τους 100-120 Κροάτες πέρασε από τα διόδια Ελευσίνας στις 10 μ.μ. «Περί την 10.55 μ.μ. από τη ΣΤΑΣΥ υπήρξε ενημέρωση για περίπου 100 άτομα με κουκούλες και αντικείμενα στον σταθμό «Ειρήνη», ενώ επί της οδού Νερατζιωτίσσης εντοπίστηκαν σταθμευμένα τα οχήματα με κροατικές πινακίδες που αναζητούνταν», αναφέρεται στο έγγραφο της ΕΛΑΣ. «Πολλές φορές, από τους συνδέσμους παίρνουν υπαλλήλους για το οργανωμένο έγκλημα και μπράβους της νύχτας. Μέσα από αυτή τη δράση, κάποιοι “φτιάχνουν” βιογραφικό και δρουν ανεξέλεγκτα, ορισμένες φορές», υπογράμμισε σήμερα (10/08) ο Πρόεδρος της Ένωσης Αστυνομικών Νοτιοανατολικής Αττικής, Γιώργος Καλλιακμάνης, μιλώντας για τους χούλιγκαν – δολοφόνους. «Το νομικό πλαίσιο έχει αυστηροποιηθεί. Θα πρέπει να εκτίονται οι ποινές, αυτό είναι το ζήτημα. Όσο μικρή κι αν είναι. Αλλιώς, δε θα παραδειγματισθεί», τόνισε αναφορικά με τις ποινές και επεσήμανε σχετικά με τους χούλιγκαν ότι «είναι ηλίθιοι, διαταραγμένοι και επικίνδυνοι. Μέσα στο σύνολο των ομάδων, βρίσκουν “καταφύγιο” και βγάζουν τα άγρια ένστικτά τους. Δε νομίζω ότι οι επιχειρηματίες / ιδιοκτήτες των συλλόγων θέλουν αυτές τις εικόνες, τα μπάχαλα, με αποτέλεσμα να μην πηγαίνει ο κόσμος στο γήπεδο», μεταξύ άλλων, μιλώντας στον ΣΚΑΪ. «Πιστεύω ότι έγιναν επιχειρησιακά λάθη από την αστυνομία, η οποία ήταν ενήμερη σίγουρα δύο ημέρες νωρίτερα. Το αρχηγείο ενημερωνόταν συνεχώς. Γνωρίζοντας εκ των προτέρων ότι θα έλθουν κακοποιοί από την Κροατία, καταλήξαμε να βλέπουμε το ακατανόητο φαινόμενο στον σταθμό του Περισσού και τη Νέα Φιλαδέλφεια», σημείωσε ο πρώην Υπαρχηγός της Ελληνικής Αστυνομίας, Αντιστράτηγος εν αποστρατεία, Ιωάννης Ραχωβίτσας, για τις αιματηρές συμπλοκές έξω από το γήπεδο της «ένωσης». «Δεν ξέρω τι ακριβώς έγινε. Ξέρεις ότι θα πάνε όλοι αυτοί οι άνθρωποι στην περιοχή και δεν κάνεις τίποτα; Αυτοί οι χούλιγκαν χρειάζονται δύναμη αποτροπής, να συλληφθούν απευθείας. Η αστυνομία έχει τεράστια δύναμη, αρκεί να τοποθετηθεί σωστά», προσέθεσε και υποστήριξε πως «πέριξ της Νέας Φιλαδέλφειας, θα έπρεπε να υπάρχει φανερή και ετοιμοπόλεμη παρουσία των αρχών».",True
newsbomb.gr,https://www.newsbomb.gr/ellada/story/1457360/odysseas-stamoylis-evlogimeni-idiotita-i-patrotita-eixe-pei-o-ithopoios-gia-ton-gio-tou,ΕΛΛΑΔΑ,"Οδυσσέας Σταμούλης: «Ευλογημένη ιδιότητα η πατρότητα», είχε πει ο ηθοποιός για τον γιο του",2023-08-11T10:54:03+03:00,Newsbomb,"Newsbomb Οδυσσέας Σταμούλης: Όσα δήλωνε ο ηθοποιός για τον γιο του Τραγικές ώρες για τον ηθοποιό Οδυσσέα Σταμούλη. Όπως έγινε γνωστό το βράδυ της Πέμπτης 10 Αυγούστου, ένα 11χρονο αγόρι πνίγηκε σε παραλία στους Φούρνους στην Ικαρία. Πατέρας του μικρού, ο γνωστός ηθοποιός, ο οποίος βρίσκεται αντιμέτωπος με μια ανείπωτη τραγωδία. Το 2021 ο Οδυσσέας Σταμούλης είχε παραχωρήσει συνέντευξη στο περιοδικό «Λοιπόν», όπου μεταξύ άλλων είχε αναφερθεί στον γιο του, αλλά και στη νέα του σύντροφο, μετά τον χωρισμό από την μητέρα του παιδιού του. -Η συντροφικότητα πόσο σημαντική είναι για εσάς; Παρότι προσπάθησα πολλές φορές να το αρνηθώ στη ζωή μου, τελικά είναι πολύ σημαντική και χρειάζομαι πάντα έναν άνθρωπο που να ξέρω ότι υπάρχει δίπλα μου και βασίζομαι πάνω του κι εκείνος σε εμένα φυσικά. -Αυτή την περίοδο, είστε πλήρης σε αυτό το κομμάτι της ζωής σας;  Ναι, είμαι. Έχω σύντροφο και είμαι μια χαρά.. -Μιλήστε μου για τον πιο σημαντικό ρόλο της ζωής σας, αυτόν του πατέρα. Είναι πράγματι κάτι συγκλονιστικό. Ειδικά οι άντρες πριν αποκτήσουν παιδί, δεν το συνειδητοποιούν το πόσο συγκλονιστικό είναι. Μπροστά στο παιδί μου, όλα τ’ άλλα μικραίνουν. Ούτε οι ρόλοι, ούτε οι επιτυχίες, ούτε το χρήμα, ούτε οι έρωτες το φτάνουν. Ευλογημένη ιδιότητα.",False
newsbomb.gr,https://www.newsbomb.gr/ellada/dikaiosynh/story/1457294/ksekinisan-oi-apologies-ton-kroaton-xoyligkan-stous-anakrites,ΔΙΚΑΙΟΣΥΝΗ,Νέα Φιλαδέλφεια: Ώρα απολογιών για τους 105 συλληφθέντες της φονικής συμπλοκής,2023-08-11T10:50:07+03:00,Newsbomb,"Newsbomb Τρεις ανακριτές θα αναλάβουν να πάρουν τις απολογίες των Κροατών χούλιγκαν Στα δικαστήρια της Ευελπίδων μεταφέρθηκε η πρώτη ομάδα από τους 105 συλληφθέντες για τη φονική συμπλοκή στη Νέα Φιλαδέλφεια, που στοίχισε τη ζωή στον 29χρονο Μιχάλη Κατσουρή. Το κατώφλι της Ευελπίδων πέρασαν οι πρώτοι 30 κατηγορούμενοι για την αιματηρή επίθεση στη Νέα Φιλαδέλφεια που είχε σαν αποτέλεσμα τη δολοφονία του 29χρονου Μιχάλη. Στα δικαστήρια βρίσκονται δύο διμοιρίες των ΜΑΤ και οι κατηγορούμενοι οδηγήθηκαν στα δικαστήρια με δύο μπλε κλούβες της αστυνομίας. Δέκα κατηγορούμενοι θα απολογηθούν σήμερα ενώπιον κάθε ανακριτή (έχουν οριστεί 3 ανακριτές), ενώ άλλοι 30 κατηγορούμενοι θα απολογηθούν αύριο και οι τελευταίοι 45 την Κυριακή. Ήδη στα δικαστήρια βρίσκονται τρεις διερμηνείς για την κροατική γλώσσα και ένας για αγγλικά. Σημειώνεται, ότι ενδέχεται κάποιοι εκ των κατηγορουμένων να ζητήσουν νέα προθεσμία για την απολογία τους καθώς μόλις χθες βρήκαν συνηγόρους υπεράσπισης και δεν έχουν λάβει γνώση επί της δικογραφίας. Πάντως, στις 12:30 οπαδοί της ΑΕΚ έχουν απευθύνει κάλεσμα για συγκέντρωση στα δικαστήρια της πρώην σχολής Ευελπίδων.  Πέντε είναι οι βασικοί ύποπτοι για τη μοιραία μαχαιριά στον 29χρονο Μιχάλη Κατσουρή, που του κόστισε τη ζωή του το βράδυ της Δευτέρας στα αιματηρά επεισόδια στη Νέα Φιλαδέλφεια. Η αστυνομία έχει «κυκλώσει» έναν Κροάτη, έναν Αλβανό και τρεις Έλληνες. Ο Αλβανός και ο Κροάτης κατά τη σύλληψή τους βρέθηκαν με αναδιπλούμενους σουγιάδες με αίμα και αμέσως διαχωρίστηκαν ως ύποπτοι για την δολοφονία. Οι δύο από τους τρεις Έλληνες είναι οργανωμένοι οπαδοί ελληνικής ομάδας, με βαρύ ποινικό μητρώο. Ο πρώτος βασικός ύποπτος, είναι Έλληνας, 27χρονος και παλιός γνώριμος της αστυνομίας, έχει συλληφθεί τέσσερις φορές: Το όνομά του εμφανίζεται και πάλι σε δικογραφία για εγκληματική οργάνωση με αρχηγό γυναίκα, που οργάνωνε επιδρομές, κλοπές και επιθέσεις σε συνδέσμους τον Μάρτιο του 2022, ωστόσο αφέθηκε ελεύθερος μέχρι τη δίκη η οποία αναβλήθηκε πριν από λίγους μήνες, σύμφωνα με την ΕΡΤ. Το κατάστημά του βρίσκεται πίσω από το γήπεδο του Παναθηναϊκού στη λεωφόρο Αλεξάνδρας και το μεσημέρι της Πέμπτης έγινε στόχος απο περίπου δέκα άτομα που επέβαιναν σε μηχανάκια, χωρίς διακριτικά. Οι δράστες έσαπσαν τζαμαρίες και τράπηκαν σε φυγή, ενώ η αστυνομία εκτιμά πως πρόκειται για αντίποινα οργανωμένων οπαδών άλλης ομάδας. Ο δεύτερος βασικός ύποπτος, Έλληνας και αυτός, 27 ετών, ο οποίος είχε συλληφθεί τον Φεβρουάριο του 2022 για συμμετοχή σε επεισόδια αθλητικής βίας. Ο τρίτος ύποπτος Έλληνας επίσης, αναζητείται, ενώ έχει ταυτοποιηθεί από αναρτήσεις στα μέσα κοινωνικής δικτύωσης, όπου δήλωνε την παρουσία αλλά και την συμμετοχή του στη συμπλοκή.",False
newsbomb.gr,https://www.newsbomb.gr/ellada/story/1457353/mixalis-katsoyris-sygklonizei-o-kardiologos-pou-tin-epevlepe-ston-erythro-stavro,ΕΛΛΑΔΑ,Μιχάλης Κατσουρής: Συγκλονίζει ο καρδιολόγος που επέβλεπε την μητέρα του στον «Ερυθρό Σταυρό»,2023-08-11T10:41:05+03:00,Newsbomb,"Newsbomb Με ανάρτησή του στο Facebook, ο Γιάννης Τσιαφούτης, αναφέρθηκε στις συγκλονιστικές στιγμές που έζησε. Με ανάρτηση του ο καρδιολόγος του «Ερυθρού Σταυρού», Γιάννης Τσιαφούτης, που κλήθηκε να φροντίσει τη μητέρα του 29χρονου Μιχάλη, που δολοφονήθηκε από την επίθεση χούλιγκανς της Ντινάμο Ζάγκρεμπ στη Νέα Φιλαδέλφεια, περιέγραψε τα όσα εκτυλίχθηκαν. Η μητέρα του άτυχου οπαδού της ΑΕΚ, δεν άντεξε την είδηση του χαμού του 29χρονου γιου της και κατέρρευσε, με αποτέλεσμα να μεταφερθεί με συμπτώματα εμφάγματος στον «Ερυθρό Σταυρό». Στην ανάρτησή του, ο γιατρός αναφέρει ότι για δύο μέρες είχε ασθενή του την μητέρα του 29χρονου Μιχάλη, γράφοντας χαρακτηριστικά «Ντράπηκα να την κοιτάξω». Παράλληλα μεταφέρει όσα είπε η γυναίκα στους γιατρούς λίγο πριν την κηδεία του παιδιού της: «πρέπει να βγω (από το νοσοκομείο)… Εχω να ταχτοποιήσω…». Στην ανάρτησή του ο κύριος Τσιαφούτης γράφει: «Ντράπηκα να την κοιτάξω .. η μάνα του Μιχαλη ήταν ασθενής μου για δυο μέρες μετά από τόσο στρες .. εχθές που ήρθαμε λίγο πιο κοντά δεν μπόρεσα να πω πολλά .. πρέπει να βγω, έχω να ταχτοποιησω μου είπε .. ήθελα να της ζητήσω συγγνώμη .. ίσως είχαμε βρεθεί κοντά σε κάποιο γήπεδο .. της έκανα εξιτήριο , είχε να ταχτοποιησει .. ντροπή μόνο για όλους ..».   ",False
newsbomb.gr,https://www.newsbomb.gr/ellada/story/1457351/pethane-i-lizeta-nikolaou,ΕΛΛΑΔΑ,Πέθανε η Λιζέτα Νικολάου,2023-08-11T10:33:13+03:00,,"Δημήτρης Δρίζος Θλίψη στον καλλιτεχνικό χώρο για την απώλεια της αγαπημένης τραγουδίστριας. Σε ηλικία 71 ετών πέθανε η τραγουδίστρια Λιζέτα Νικολάου, η οποία νοσηλευόταν σε μη αναστρέψιμη κατάσταση σε κλινική του Πειραιά. Η Λιζέτα Νικολάου είχε πέσει από σκάλα καταστήματος, χτυπώντας στο κεφάλι πριν από λίγες ημέρες. Η κατάστασή της κρίθηκε από την πρώτη στιγμή κρίσιμη και με ελάχιστες ελπίδες ανάκαμψης. Την είδηση έκανε γνωστή η τραγουδίστρια Ελένη Δήμου με ανάρτησή της μέσα από τα social media.  Η Λιζέτα (Ελισάβετ) Κατικαρίδου, γνωστή ως Λιζέτα Νικολάου ήταν Ελληνίδα ερμηνεύτρια του ελληνικού τραγουδιού. Γεννήθηκε το 1951. Ερμήνευσε τραγούδια του Μίκη Θεοδωράκη, ενώ πρωτοπαρουσιάστηκε με μεγάλους δημιουργούς και ερμηνευτές, τον Μαρκόπουλο, Τσιτσάνη, Γαργανουράκη, τη Μοσχολιού, Γαλάνη και άλλους. Ενδεικτική δισκογραφία: Σκοπευτήριο, 1975Αφιέρωμα, 1975Το Χαμόγελο Της Λιζέττας, 1977Σ' Αγάπησα, Μ' Αγάπησες, 1980Βενετιά Και Φανάρι, 1982Ποντιακά Τραγούδια Με Τη Λιζέττα Νικολάου, 1985Τα Κέφια Της Λιζέττας, 1985Έτσι Χάνονται Οι Αγάπες, 1986Θέλω Ν' Αντισταθώ, 1989Νυχτερινοί Έρωτες, 1990Τέρεν Μάνα Πως Χορεύω, 1992Τα Τραγούδια Του Πατέρα μου, 1995Ποντιακή Ραψωδία, 1997 Η Λιζέτα Νικολάου ήταν παντρεμένη με τον Γιώργο Λιάνη και μαζί, απέκτησαν έναν γιο.",False
newsbomb.gr,https://www.newsbomb.gr/ellada/story/1457350/nea-filadelfeia-metaferontai-ston-anakriti-afti-tin-ora-oi-kroates-xoyligkan,ΕΛΛΑΔΑ,Νέα Φιλαδέλφεια: Μεταφέρονται στον ανακριτή αυτή την ώρα οι Κροάτες Χούλιγκαν,2023-08-11T10:32:48+03:00,Newsbomb,"Newsbomb Αρχίζουν σήμερα οι απολογίες των συλληφθέντων ενώπιον των τριών ανακριτών για τη φονική συμπλοκή στη Νέα Φιλαδέλφεια, που στοίχισε τη ζωή στον 29χρονο Μιχάλη Κατσουρή. Αυτή την ώρα μεταφέρονται οι 30 Κροάτες Χούλιγκαν στον ανακριτή προκειμένου να απολογηθούν στον ανακριτή. Οι συλληφθέντες είναι 105 ενώ οι απολογίες τους αναμένεται να ολοκληρωθούν έως την Κυριακή, και το ενδιαφέρον εστιάζεται στο αν θα επιμείνουν στους αρχικούς ισχυρισμούς τους ότι οι οικογενειάρχες που βρίσκονταν στην περιοχή με τα παιδιά τους, ήταν εκείνοι που τους επιτέθηκαν. Σημειώνεται ότι αύριο, Σάββατο 12 Αυγούστου θα απολογηθούν άλλοι 30 κατηγορούμενοι ενώ την Κυριακή 13 Αυγούστου θα απολογηθούν άλλοι 45. Τρεις ανακριτές, ένας τακτικός και δύο επίκουροι, θα διενεργήσουν την κύρια ανάκριση για την υπόθεση των αιματηρών επεισοδίων και της δολοφονίας του 29χρονου φιλάθλου της ΑΕΚ. Η κύρια ανάκριση ανατέθηκε στην 25η Τακτική Ανακρίτρια. Σήμερα πρόκειται να απολογηθούν οι τρεις πρώτες ομάδες κατηγορουμένων που θα οδηγηθούν ενώπιον των τριών Ανακριτών που ορίστηκαν για την υπόθεση. Ενώπιον των δικαστικών λειτουργών αναμένεται να βρεθούν περίπου 30 από τους κατηγορούμενους ανά ομάδες των 10 έως 12 ατόμων σε καθένα Ανακριτή.    Πέντε είναι οι βασικοί ύποπτοι για τη μοιραία μαχαιριά στον 29χρονο Μιχάλη Κατσουρή, που του κόστισε τη ζωή του το βράδυ της Δευτέρας στα αιματηρά επεισόδια στη Νέα Φιλαδέλφεια. Η αστυνομία έχει «κυκλώσει» έναν Κροάτη, έναν Αλβανό και τρεις Έληνες. Ο Αλβανός και ο Κροάτης κατά τη σύλληψή τους βρέθηκαν με αναδιπλούμενους σουγιάδες με αίμα και αμέσως διαχωρίστηκαν ως ύποπτοι για την δολοφονία. Οι δύο από τους τρεις Έλληνες είναι οργανωμένοι οπαδοί ελληνικής ομάδας, με βαρύ ποινικό μητρώο. Ο πρώτος βασικός ύποπτος, είναι Έλληνας, 27χρονος και παλιός γνώριμος της αστυνομίας, έχει συλληφθεί τέσσερις φορές: Το όνομά του εμφανίζεται και πάλι σε δικογραφία για εγκληματική οργάνωση με αρχηγό γυναίκα, που οργάνωνε επιδρομές, κλοπές και επιθέσεις σε συνδέσμους τον Μάρτιο του 2022, ωστόσο αφέθηκε ελεύθερος μέχρι τη δίκη η οποία αναβλήθηκε πριν από λίγους μήνες, σύμφωνα με την ΕΡΤ. Το κατάστημά του βρίσκεται πίσω από το γήπεδο του Παναθηναϊκού στη λεωφόρο Αλεξάνδρας και το μεσημέρι της Πέμπτης έγινε στόχος απο περίπου δέκα άτομα που επέβαιναν σε μηχανάκια, χωρίς διακριτικά. Οι δράστες έσαπσαν τζαμαρίες και τράπηκαν σε φυγή, ενώ η αστυνομία εκτιμά πως πρόκειται για αντίποινα οργανωμένων οπαδών άλλης ομάδας. Ο δεύτερος βασικός ύποπτος, Έλληνας και αυτός, 27 ετών, ο οποίος είχε συλληφθεί τον Φεβρουάριο του 2022 για συμμετοχή σε επεισόδια αθλητικής βίας. Ο τρίτος ύποπτος Έλληνας επίσης, αναζητείται, ενώ έχει ταυτοποιηθεί από αναρτήσεις στα μέσα κοινωνικής δικτύωσης, όπου δήλωνε την παρουσία αλλά και την συμμετοχή του στη συμπλοκή.",True
newsbomb.gr,https://www.newsbomb.gr/ellada/story/1457348/balaskas-gia-nea-filadelfeia-thelo-na-vareso-to-kefali-mou-se-mia-kofteri-gonia,ΕΛΛΑΔΑ,"Μπαλάσκας για Νέα Φιλαδέλφεια: «Θέλω να βαρέσω το κεφάλι μου, σε μία κοφτερή γωνία»",2023-08-11T10:27:42+03:00,Newsbomb,"Newsbomb «Το ψάρι βρωμάει από το κεφάλι, για αυτό το φιάσκο», υπογράμμισε ο ειδικός αστυνομικός αναλυτής, Σταύρος Μπαλάσκας, για τα λάθη της αστυνομίας στη φονική επίθεση χούλιγκαν στη Νέα Φιλαδέλφεια. Τα ερωτήματα για τη στάση της Ελληνικής Αστυνομίας στα θλιβερά γεγονότα που εκτυλίχθηκαν την 7η Ιουλίου και οδήγησαν στη δολοφονία του Μιχάλη Κατσουρή, παραμένουν πολλά και αναπάντητα. «Γι’ αυτό τον ντόρο που έχει γίνει, αυτό το φιάσκο της Ελληνικής Αστυνομίας που πολλοί λένε πως ήταν το μεγαλύτερο μετά τη Λ. Ριανκούρ, δε νομίζω ότι θα περάσει έτσι απλά, με την απομάκρυνση 3 – 4 αξιωματικών από τις θέσεις τους, λόγω του γεγονότος ότι ήταν διοικητές τροχαίας των Εθνικών Οδών. Κάτι που προβληματίζει πολλούς διοικητές της Ελληνικής Αστυνομίας διότι υπάρχουν κι άλλοι διοικητές τροχαίας, οι οποίοι πρώτον δεν απομακρύνθηκαν και δεύτερον επειδή είχαν σαφείς εντολές για διακριτική παρακολούθηση. Το ψάρι βρωμάει από το κεφάλι, όλοι το ξέρουν, όλοι το λένε. Θέλω να με βοηθήσετε, ως δημοσιογράφοι. Να μού βρείτε εδώ, στο στούντιο, μία κοφτερή γωνία, για να βαρέσω το κεφάλι μου. Γιατί, αυτό πρέπει να κάνουμε όταν μού λέτε ότι οι υπεύθυνοι των ομάδων –που είναι οι περισσότεροι ανώτεροι αξιωματικοί εν αποστρατεία– ενώ ενημέρωσαν, κανείς δεν είπε τι πρέπει να κάνουν. Υπάρχουν ευθύνες», υπογράμμισε ο αστυνομικός αναλυτής, Σταύρος Μπαλάσκας, αναφερόμενος στις ευθύνες που «βαραίνουν» την αστυνομία, μιλώντας στον ΣΚΑΪ.  Αναφορικά με το πόσο ψηλά μπορεί να φθάσει η υπόθεση, υποστήριξε: «Μέχρι τον Αρχηγό της Ελληνικής Αστυνομίας. Τα καμπαναριά θα ηχήσουν. Χρειάζεται να πληρώσουν αυτοί που έχουν την ευθύνη για όλη αυτή την παρωδία». «Πιστεύω ότι έγιναν επιχειρησιακά λάθη», υπογράμμισε ο πρώην Υπαρχηγός της Ελληνικής Αστυνομίας, Αντιστράτηγος εν αποστρατεία, Ιωάννης Ραχωβίτσας, για τη φονική επίθεση χούλιγκαν της Ντιναμό Ζάγκρεμπ στη Νέα Φιλαδέλφεια, έξω από την «Αγιά Σοφιά». Η Τρίτη (08/08), ήταν ημέρα γιορτής για τη Νέα Φιλαδέλφεια. Η ΑΕΚ επέστρεφε στο Τσάμπιονς Λιγκ και η πόλη είχε στολιστεί στα «κιτρινόμαυρα» για να τιμήσει τους νταμπλούχους του Ματίας Αλμέιδα. Το βράδυ της 7ης προς 8η Αυγούστου, ωστόσο, η νύχτα «βάφτηκε» με κόκκινο με το αίμα του οπαδού της ΑΕΚ, Μιχάλη Κατσουρή, ο οποίος έπεσε θύμα της δολοφονικής επίθεσης των χούλιγκαν της Ντινάμο Ζάγκρεμπ, που ταξίδεψαν τα μισά (!) Βαλκάνια με πούλμαν για να φθάσουν στην Αθήνα. «Πιστεύω ότι έγιναν επιχειρησιακά λάθη από την αστυνομία, η οποία ήταν ενήμερη σίγουρα δύο ημέρες νωρίτερα. Το αρχηγείο ενημερωνόταν συνεχώς. Γνωρίζοντας εκ των προτέρων ότι θα έλθουν κακοποιοί από την Κροατία, καταλήξαμε να βλέπουμε το ακατανόητο φαινόμενο στον σταθμό του Περισσού και τη Νέα Φιλαδέλφεια», σημείωσε ο πρώην Υπαρχηγός της Ελληνικής Αστυνομίας, Αντιστράτηγος εν αποστρατεία, Ιωάννης Ραχωβίτσας, για τις αιματηρές συμπλοκές έξω από το γήπεδο της «ένωσης». «Δεν ξέρω τι ακριβώς έγινε. Ξέρεις ότι θα πάνε όλοι αυτοί οι άνθρωποι στην περιοχή και δεν κάνεις τίποτα; Αυτοί οι χούλιγκαν χρειάζονται δύναμη αποτροπής, να συλληφθούν απευθείας. Η αστυνομία έχει τεράστια δύναμη, αρκεί να τοποθετηθεί σωστά», προσέθεσε και υποστήριξε πως «πέριξ της Νέας Φιλαδέλφειας, θα έπρεπε να υπάρχει φανερή και ετοιμοπόλεμη παρουσία των αρχών». «Πολλές φορές, από τους συνδέσμους παίρνουν υπαλλήλους για το οργανωμένο έγκλημα και μπράβους της νύχτας. Μέσα από αυτή τη δράση, κάποιοι “φτιάχνουν” βιογραφικό και δρουν ανεξέλεγκτα, ορισμένες φορές», υπογράμμισε πριν από ένα εικοσιτετράωρο (10/08) ο Πρόεδρος της Ένωσης Αστυνομικών Νοτιοανατολικής Αττικής, Γιώργος Καλλιακμάνης, μιλώντας για τους χούλιγκαν – δολοφόνους. «Το νομικό πλαίσιο έχει αυστηροποιηθεί. Θα πρέπει να εκτίονται οι ποινές, αυτό είναι το ζήτημα. Όσο μικρή κι αν είναι. Αλλιώς, δε θα παραδειγματισθεί», τόνισε αναφορικά με τις ποινές και επεσήμανε σχετικά με τους χούλιγκαν ότι «είναι ηλίθιοι, διαταραγμένοι και επικίνδυνοι. Μέσα στο σύνολο των ομάδων, βρίσκουν “καταφύγιο” και βγάζουν τα άγρια ένστικτά τους. Δε νομίζω ότι οι επιχειρηματίες / ιδιοκτήτες των συλλόγων θέλουν αυτές τις εικόνες, τα μπάχαλα, με αποτέλεσμα να μην πηγαίνει ο κόσμος στο γήπεδο», μεταξύ άλλων, μιλώντας στον ΣΚΑΪ. Θρήνος και οργή επικρατούν στη γειτονιά όπου έμενε ο άτυχος νέος, στην Ελευσίνα, με κατοίκους της περιοχής που γνώριζαν τον αδικοχαμένο νέο αλλά και την οικογένειά του, να κάνουν λόγο για «ένα πολύ καλό παιδί, το οποίο δεν προκάλεσε ποτέ». «Τον ήξερε και ο πατέρας μου, αλλά και πολλά παιδιά. Ήταν γνωστός και καλό παιδί. Δεν προκαλούσε, δεν έκανε φασαρίες, τίποτα. Ήταν ένα ήσυχο παλικάρι, γνωριζόμασταν και με τη μητέρα του. Αγαπούσε την ομάδα, πήγαινε στο γήπεδο μονάχα για την ομάδα και τους παίκτες. Δεν είχαμε ακούσει ποτέ να δημιουργεί θέμα ή να έχει λάβει μέρος κάπου. Ήταν ένα καλό παιδί της πόλης, είχε μία αγάπη, την ΑΕΚ. Πήγε απλώς να δει την ανοιχτή προπόνηση της ΑΕΚ, δεν πήγε να κάνει κάτι. Όπως και με τον Άλκη. Συνέχεια μαχαιρώματα, τσακωμοί. Από τη στιγμή που ήξεραν ότι θα έρθουν αυτοί (σ.σ. οι χούλιγκαν), έπρεπε να πάρουν μέτρα. Όμως, δεν τα πήραν και έγινε αυτό που έγινε, δυστυχώς», τόνισαν, μιλώντας στον ΣΚΑΪ.",True
newsbomb.gr,https://www.newsbomb.gr/ellada/story/1457347/200-oi-dimoi-pou-exoun-entaxthei-sto-gov-gr,ΕΛΛΑΔΑ,200 οι Δήμοι που έχουν ενταχθεί στο gov.gr,2023-08-11T10:26:18+03:00,Newsbomb,"Newsbomb Τα πλεονεκτήματα του συστήματος της επικοινωνίας μέσα από ψηφιακές Θυρίδες είναι η επιτάχυνση και η απλοποίηση. Με την ένταξη των Δήμων Σοφάδων και Νότιας Κέρκυρας, 200 Δήμοι πλέον έχουν τη δυνατότητα να παρέχουν ψηφιακές υπηρεσίες στους δημότες τους, μέσα από το σύγχρονο και ασφαλές περιβάλλον των Θυρίδων του gov.gr. Ο Υπουργός Ψηφιακής Διακυβέρνησης Δημήτρης Παπαστεργίου δήλωσε: «Το Υπουργείο Ψηφιακής Διακυβέρνησης και η Κεντρική Ένωση Δήμων Ελλάδας αξιοποιούν τα ψηφιακά εργαλεία προς όφελος των πολιτών, ενώ ταυτόχρονα εργάζονται προς την κατεύθυνση της μείωσης της γραφειοκρατίας και της ταχύτερης εξυπηρέτησης».  Τα πλεονεκτήματα του συστήματος της επικοινωνίας μέσα από ψηφιακές Θυρίδες είναι η επιτάχυνση και η απλοποίηση. Οι πολίτες μπορούν να παρακολουθούν την εξέλιξη του αιτήματός τους από την αίτηση μέχρι τη διεκπεραίωσή του. Ιδιαίτερα σημαντικά είναι τα οφέλη και για τη Δημόσια Διοίκηση, καθώς καταπολεμάται η γραφειοκρατία και μειώνεται σημαντικά η διακίνηση εγγράφων σε έντυπη μορφή. Τί αλλάζει για τους πολίτες:  Τί αλλάζει για την δημόσια διοίκηση: Για τα στελέχη των Δήμων, οι Θυρίδες του gov.gr προσφέρουν 4 βασικές λειτουργίες που εξοικονομούν χρόνο και προσφέρουν μεγαλύτερη αποδοτικότητα Μέχρι σήμερα, οι Δήμοι έχουν εξυπηρετήσει 226.939 υποθέσεις των δημοτών τους, μέσω των Θυρίδων του gov.gr. Συγκεκριμένα: Οι πολίτες μπορούν να ενημερώνονται για τους Δήμους που έχουν ενταχθεί στο gov.gr στον παρακάτω σύνδεσμο: https://aitiseis-dhmoi.services.gov.gr/dhmoi/. Με την υποστήριξη της Κεντρικής Ένωσης Δήμων Ελλάδας, σταδιακά θα ψηφιοποιούνται νέες διαδικασίες οι οποίες και θα εντάσσονται στις Θυρίδες. Ο σχεδιασμός, η ανάπτυξη και η διαχείριση των υπηρεσιών γίνεται από τη Γενική Γραμματεία Πληροφοριακών Συστημάτων & Ψηφιακής Διακυβέρνησης του Υπουργείου Ψηφιακής Διακυβέρνησης και το Εθνικό Δίκτυο Υποδομών Τεχνολογίας και Έρευνας (ΕΔΥΤΕ ΑΕ – GRNET), με την υποστήριξη του Υπουργείου Εσωτερικών και της Κεντρικής Ένωσης Δήμων Ελλάδας.",False
newsbomb.gr,https://www.newsbomb.gr/ellada/story/1457346/kideia-mixali-katsouri-ekklisi-na-dothoyn-anti-gia-stefania-xrimata-ston-syllogo-elpida,ΕΛΛΑΔΑ,"Κηδεία Μιχάλη Κατσουρή: Έκκληση να δοθούν αντί για στεφάνια, χρήματα στον σύλλογο «Ελπίδα»",2023-08-11T10:21:47+03:00,Newsbomb,"Newsbomb Έκκληση της οικογένειας του Μιχάλη Κατσουρή. Η τελευταία πράξη του δράματος της δολοφονίας του Μιχάλη Κατσουρή από τους χούλιγκανς της Ντινάμο Ζάγκρεμπ θα «παιχτεί» σήμερα στην Ελευσίνα, όπου θα κηδευτεί ο 29χρονος οπαδός της ΑΕΚ. Για μια ακόμη φορά, η οικογένεια του Μιχάλη Κατσουρή έκανε έκκληση στον κόσμο να μην καταθέσει στεφάνια αλλά αντ'αυτού να δώσει χρήματα στον σύλλογο «Ελπίδα». Αυτό τόνισε και το πρωί της Παρασκευής (11/08) ανήμερα της κηδείας του 29χρονου ο θείος του, Σταύρος Ψυμουλάκης, μιλώντας στον τηλεοπτικό σταθμό OPEN.  Παράλληλα ο δήμος Ελευσίνας έκανε γνωστό πως μέχρι την κηδεία του Μιχάλη Κατσουρή δεν θα πραγματοποιηθεί στην πόλη καμία αθλητική ή πολιτιστική εκδήλωση. Όπως αναφέρεται στη σχετική ανακοίνωση του Δήμου Ελευσίνας: «Σε ένδειξη πένθους για τον άδικο χαμό του 28χρονου συμπολίτη μας Μιχάλη Κατσούρη και μέχρι την τέλεση της εξοδίου ακολουθίας, δεν θα πραγματοποιηθεί καμία αθλητική ή πολιτιστική εκδήλωση, στα όρια του Δήμου μας. Εκφράζουμε τη βαθύτατη θλίψη και τα συλλυπητήριά μας στην οικογένειά του και στεκόμαστε στο πλευρό της, αυτές τις τραγικές στιγμές. Καλό ταξίδι, Μιχάλη». Στο μήνυμά της, η οικογένεια του Μιχάλη αναφέρει: «Ο Μιχάλης μας ήταν παιδί ευαίσθητο, καλόκαρδο που βοήθησε με αυτοθυσία στις φτώχιες, βοηθούσε άστεγους και είχε μεγάλη πίστη στο Θεό. Γι' αυτό η οικογένεια του, αποφασίσαμε αντί στεφάνων να γίνουν δωρεές για μικρά παιδιά, υπέρ του Σωματείου ""ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ"" στη μνήμη του αδικοχαμένου μας». Αριθμοί λογαριασμών σωματείου «ΕΛΠΙΔΑ»: Alpha Bank: IBAN: GR26 0140152015200200 2000 515 Εθνική Τράπεζα Ελλάδος: IBAN: GR20 0110080000000804 8089 836 Στην κατάθεση χρειάζεται να δηλωθεί το ονοματεπώνυμο του δωρητή και η φράση «ΜΙΧΑΛΗΣ». Μετά την πραγματοποίηση της δωρεάς παρακαλούνται οι δωρητές να επικοινωνήσουν με τα γραφεία του Συλλόγου είτε τηλεφωνικά στο (210-7700009)(επιλ: 1), είτε μέσω ηλεκτρονικού ταχυδρομείου στο syllogoselpida@elpida.org, ώστε να γνωστοποιήσουν τα στοιχεία τους προκειμένου να σταλεί σχετική απόδειξη δωρεάς.",True
newsbomb.gr,https://www.newsbomb.gr/ellada/ekklhsia/story/1457338/patriarxis-vartholomaios-den-mas-afinoun-na-xaroyme-ti-leitourgia-stin-panagia-soumela,ΕΚΚΛΗΣΙΑ,Πατριάρχης Βαρθολομαίος: «Δεν μας αφήνουν να χαρούμε τη λειτουργία στην Παναγία Σουμελά»,2023-08-11T10:01:16+03:00,Newsbomb,"Newsbomb Το «αιχμηρό» μήνυμα του Οικουμενικού Πατριάρχη. «Ακόμη δεν έχει φθάσει στο Φανάρι η γραπτή άδεια για τη λειτουργία στην Παναγία Σουμελά, τον Δεκαπενταύγουστο», τόνισε ο Οικουμενικός Πατριάρχης Βαρθολομαίος σε αυστηρό ύφος, μιλώντας (10/08) από την Παναγία Κουμαριώτισσα στο Νιχώρι, στην Κωνσταντινούπολη, σύμφωνα με ρεπορτάζ της ΕΡΤ. Αρχικά, το Φανάρι είχε ενημερωθεί προφορικά ότι δε θα δοθεί εφέτος άδεια για να τελεστεί η λειτουργία στην Παναγία Σουμελά και στη συνέχεια ενημερώθηκε –ξανά προφορικά– ότι τελικά θα ανάψει το «πράσινο φως». Κατά τη χθεσινή του παράκληση, ο Οικουμενικός Πατριάρχης ανέφερε ότι «μέχρι αυτή τη στιγμή, δεν έχει περιέλθει η γραπτή άδεια στα χέρια μας· είναι μόνο προφορικά μηνύματα, κατόπιν λήψεως των οποίων εξεδώσαμε ως Πατριαρχείο πάλι μία ανακοίνωση και είπαμε ότι θα γίνει η λειτουργία και εφέτος στην Παναγία Σουμελά». Στη συνέχεια, στηλίτευσε την αντίδραση Τούρκου βουλευτή του κόμματος «Νέα Ευημερία», ο οποίος έκανε λόγο για παραβίαση της συνθήκης της Λωζάννης με τη λειτουργία στην Παναγία Σουμελά. «Χθες το βράδυ, διάβαζα τα αποκόμματα των εφημερίδων για τις αντιδράσεις που προέκυψαν μετά την έκδοση της θετικής άδειας· ένας βουλευτής ενός μικρού, καινούργιου κόμματος κατέθεσε επερώτηση στη Βουλή στην Άγκυρα, αντιδρώντας και διαμαρτυρόμενος για την μετάβασή μου εκεί, για τη λειτουργία που θα κάνω συν Θεώ, εάν θα την κάνω τελικά και έλεγε ο κ. βουλευτής ότι με αυτή τη λειτουργία, παραβιάζεται η Συνθήκη της Λωζάννης. Από πού και ως πού;», αναρωτήθηκε. Άλλοι δεν εφαρμόζουν τη Λωζάννη, συνέχισε, φέρνοντας ως παράδειγμα την κλειστή Θεολογική Σχολή της Χάλκης, αλλά και τον αποδεκατισμό του πληθυσμού της Ίμβρου και της Τενέδου με τα γεγονότα του ’64.  «Αν υπάρχει παραβίαση της Λωζάννης, υπάρχει στην Ίμβρο, την Τένεδο και τη Θεολογική Σχολή της Χάλκης. Η οποία, όπως ξέρετε, πριν από λίγες ημέρες συμπλήρωσε 100 χρόνια αφότου υπεγράφη στην Ελβετία. Την 24η Ιουλίου, έγιναν 100 χρόνια από την υπογραφή της Συνθήκης της Λωζάννης. Η Συνθήκη λέει κι άλλα πράγματα. Για την πατρίδα μου, την Ίμβρο και ευρύτερα. Για τα καθ’ ημάς και το δικαίωμά μας, για τη θεολογική εκπαίδευση. Η Χάλκη παραμένει κλειστή. Η Λωζάννη λέει πράγματα που τα στερούμεθα, δε μάς τα έδωσαν έως τώρα· και έρχεται να μας πει ο κ. βουλευτής ότι εμείς παραβιάζουμε τη συνθήκη», σημείωσε ο Οικουμενικός Πατριάρχης Βαρθολομαίος. Ο Οικουμενικός Πατριάρχης αναφέρθηκε και στην ακύρωση, κατόπιν πιέσεων που δέχθηκε η δημοσιογράφος από την Τουρκία, Μελικέ Τσαπάν, της έκθεσης για τα γεγονότα του 1964 στη γενέτειρά του, την Ίμβρο. «Άλλο ένα δυσάρεστο. Αυτές τις μέρες, επρόκειτο να γίνει στη γενέτειρά μου, την Ίμβρο, μία έκθεση από μία κοπέλα δημοσιογράφο για τα γεγονότα που έγιναν το 1964 και τα οποία έκαναν να αδειάσει η Ίμβρος και η Τένεδος από το ομογενές στοιχείο. Να πω ενδεικτικά ότι η Ίμβρος είχε 7.000 – 8.000 χριστιανούς και με τα γεγονότα του ’64 έμειναν 300. Σήμερα, με την αλλαγή προς το καλύτερο των συνθηκών οι 300 έγιναν 600. Αλλά πού οι 7.000 και πού οι 600; Απαγόρευσαν στην κοπέλα αυτή λοιπόν να κάνει την έκθεση σε λίγες μέρες που θα γινόταν, διότι –λέει– δεν μπορούμε να μιλάμε για τα όσα συνέβησαν τη δεκαετία του ’60. Ας μη συνέβαιναν. Γιατί να ντρεπόμαστε να αντιμετωπίζουμε την πραγματικότητα; Πρέπει να συμφιλιωνόμαστε με την ιστορία και το παρελθόν μας. Να λέμε τα σύκα – σύκα και τη σκάφη – σκάφη», υπογράμμισε. Ο Πατριάρχης συμπλήρωσε ότι «δε μας αφήνουν να χαρούμε τη χαρά της λειτουργίας στη Σουμελά. Γιατί; Τόσο απλά πράγματα! Για λίγες ώρες θα πάμε να προσευχηθούμε κατά την πίστη μας, κατά τη θρησκεία μας και θα γυρίσουμε στα σπίτια μας. Ούτε μία μέρα. Λίγες ώρες». Ανέφερε, επίσης, ότι ζήτησε και πέρυσι και εφέτος να κάνει και τον εσπερινό της παραμονής της Κοιμήσεως της Θεοτόκου σε ένα παλαιό γυναικείο ελληνικό μοναστήρι στα υψόμετρα της Τραπεζούντας, στη Θεοσκέπαστη, και είπαν «όχι, μόνο λειτουργία στην Παναγία Σουμελά· έτσι, τα 2 – 3 τελευταία χρόνια κάνω τον εσπερινό της Παναγίας στην καθολική εκκλησία της Τραπεζούντας, η οποία μάς παραχωρείται λίαν ευχαρίστως από τους καθολικούς αδελφούς». Στο τέλος του κηρύγματος, ο Οικουμενικός Πατριάρχης καλωσόρισε τις γυναίκες από τον πολιτιστικό σύλλογο Νεοχωρίου Ορεστιάδας και κατέληξε «να έχουμε καλύτερες μέρες. Να μην έχουμε αυτές τις μικροστενοχώριες, αυτές τις διακρίσεις· είμαστε πολίτες, όπως και οι υπόλοιποι πολίτες αυτής της χώρας, οι οποίοι έχουν άλλο θρήσκευμα και εμείς άλλο. Πρέπει να σεβόμαστε ο ένας τον άλλον και να ζούμε ειρηνικά, αρμονικά, όμορφα, όπως θα ήθελε ο Θεός, ο οποίος είναι ο Θεός της ειρήνης και της αγάπης».",False
newsbomb.gr,https://www.newsbomb.gr/ellada/story/1457325/eggrafo-dokoumento-apo-tin-kakavia-oi-pinakides-ton-oximaton-ton-kroaton-xoyligkan,ΕΛΛΑΔΑ,Έγγραφο-ντοκουμέντο από την Κακαβιά: Οι πινακίδες των οχημάτων των Κροατών χούλιγκαν,2023-08-11T09:50:10+03:00,Newsbomb,"Newsbomb Η Υποδιεύθυνση Αντιμετώπισης Βίας στους Αθλητικούς Χώρους είχε λάβει το mail με τις πινακίδες, ωστόσο δεν έκανε το παραμικρό... Το Epiruspost αποκάλυψε από την Τρίτη ότι βασικός όγκος των Κροατών χούλιγκανς διήλθε από τον συνοριακό σταθμό της Κακαβιάς, πριν φτάσει στη Νέα Φιλαδέλφεια. Το Αστυνομικό Τμήμα ήταν αυτό που ενημέρωσε άμεσα την Αθήνα για την έλευση οχημάτων με νεαρούς κατά κανόνα από την Κροατία και ζήτησε οδηγίες. Οι οδηγίες δόθηκαν προφορικά. Ζητήθηκε να γίνει έλεγχος και αν δεν προκύψει τίποτα μεμπτό να εισέλθουν κανονικά στη χώρα. Οι αστυνομικοί της Κακαβιάς έκαναν κι άλλες επικοινωνίες όταν ο αριθμός των οχημάτων με Κροατικές πινακίδες ήταν ασυνήθιστα μεγάλος. Οι εντολές δεν διαφοροποιήθηκαν. Ζητήθηκε ωστόσο αυτή την φορά να γίνει καταγραφή των πινακίδων και του αριθμού ατόμων και να αποσταλεί στην Αθήνα. Το email που απέστειλε το Αστυνομικό Τμήμα Κακαβιάς στην Υποδιεύθυνση Αντιμετώπισης Βίας στους Αθλητικούς Χώρους είναι και το μοναδικό έγγραφο ντοκουμέντο το οποίο παρουσίασε στο δελτίο της ΕΡΤ ο δημοσιογράφος Βασίλης Σιώμος. Σε αυτό καταγράφονται αναλυτικά οι πινακίδες και οι αριθμοί των Κροατικών οχημάτων όπως και ο αριθμός των ατόμων που επέβαινε στο καθένα.  Η Κακαβιά δεν ενοχλήθηκε ξανά, ούτε της ζητήθηκε οποιαδήποτε άλλη ενέργεια. Ώρες αργότερα σε αρκετές αστυνομικές διευθύνσεις της Ηπείρου και της Δυτικής Ελλάδας έφτασε ένα γενικό σήμα. Ένα σήμα το οποίο ενημέρωνε για την διέλευση Κροατικών οχημάτων και εφιστούσε την προσοχή των αστυνομικών για τυχόν επεισόδια στην περιοχή τους! Την ώρα που έφτασε το σήμα αυτό εκτιμάται ότι τα οχήματα είχαν ήδη περάσει την Κόρινθο και κατευθυνόταν προς την Αθήνα. Οι αστυνομικοί της Κακαβιάς έκαναν εξονυχιστικό έλεγχο σε όλα τα οχήματα όπως και στις αποσκευές που έφεραν μαζί τους οι Κροάτες. Δεν βρέθηκε τίποτα ύποπτο, κάτι που δείχνει ότι τα ρόπαλα, τα μαχαίρια και τα κοντάρια τα προμηθεύτηκαν εντός ελληνικού εδάφους και μάλλον φτάνοντας σε προκαθορισμένα ραντεβού που είχαν στην Αθήνα.",False
newsbomb.gr,https://www.newsbomb.gr/ellada/story/1457323/kerkyra-to-thayma-kai-i-litaneia-tis-11is-avgoystou-i-diasosi-tis-kerkyras-apo-ton-agio-spyridona,ΕΛΛΑΔΑ,Κέρκυρα: Το Θαύμα και η Λιτανεία της 11ης Αυγούστου - Η διάσωση της Κέρκυρας από τον Άγιο Σπυρίδωνα,2023-08-11T09:47:56+03:00,Newsbomb,"Newsbomb Κέρκυρα: Η μεγαλύτερη λιτανεία του Ιερού Σκηνώματος του Αγίου Σπυρίδωνος Οι Κερκυραίοι σε ξεχωριστό μέρος της καρδιάς τους έχουν τον Άγιο Σπυρίδωνα, τον Θαυματουργό, τον Πολιούχο, τον Προστάτη τους. Ο Άγιος ζει και συμβαδίζει με την ιστορία της Κέρκυρας ή καλύτερα την προσδιορίζει για πέντε και πλέον αιώνες. Διαχρονικά πολλοί είναι οι τρόποι των Κερκυραίων με τους οποίους έδειξαν και δείχνουν την τιμή τους στο Ιερό Πρόσωπό του. Οι πιο εκφραστικοί εξ αυτών, οι τέσσερις μεγαλοπρεπείς ετήσιες λιτανείες. Μεταξύ των οποίων, αν η πιο λαμπρή είναι της 11ης Αυγούστου. Ο Άγιος Σπυρίδων είναι ο προστάτης Άγιος της Κέρκυρας, έχοντας κάνει πολλά και ξακουστά θαύματα για το νησί. Ωστόσο, η 11η Αυγούστου είναι για το νησί ημέρα γιορτής και ανάμνησης ενός άλλου θαύματος του Αγίου. Σαν σήμερα ο Άγιος Σπυρίδων έσωσε την Κέρκυρα από τη μανία των Τούρκων. Ένα πρωί της 24ης Ιουνίου 1716 μ.Χ. η τουρκική στρατιά με επικεφαλή τον σκληρό στρατηγό της επέδραμε και πολιόρκησε την πόλη κι απ’ την ξηρά κι από τη θάλασσα. Επί πενήντα μέρες το αίμα χυνόταν ποτάμι κι από τις δύο μεριές. Οι υπερασπιστές Έλληνες και Βενετσιάνοι αγωνιζόντουσαν απεγνωσμένα για να σώσουν την πόλη.  Τα γυναικόπαιδα, μαζεμένα στον ιερό ναό του αγίου μαζί με τους γέρους κι όσους δεν μπορούσαν να πάρουν όπλα, προσεύχονται στα γόνατα ζητώντας Του να βοηθήσει. Σαν πέρασαν οι πενήντα μέρες οι Τούρκοι αποφάσισαν να συγκεντρώσουν όλες τις δυνάμεις τους και να χτυπήσουν με μεγαλύτερη μανία την πόλη. Οι Τούρκοι ζητούν από τους Κερκυραίους να παραδοθούν για να σωθούν, εκτοξεύοντάς τους απειλές σε περίπτωση που αρνηθούν. Οι ώρες περνούν. Η αγωνία κι ο φόβος μεγαλώνει. Οι Τούρκοι ετοιμάζονται για το τελειωτικό κτύπημα, όπως λένε. Οι Κερκυραίοι εμψυχωμένοι από τις προσευχές τόσο των ίδιων, όσο και των δικών τους μένουν αλύγιστοι κι ακλόνητοι στις θέσεις τους. Η πρώτη επίθεση αποκρούεται με πολλά τα θύματα κι από τις δύο μεριές. Ξημέρωσε η 10η Αυγούστου. Κάτι ασυνήθιστο για την εποχή παρατηρείται την ήμερα αυτή από το πρωί. Ο ουρανός είναι σκεπασμένος με μαύρα πυκνά σύννεφα. Από στιγμή σε στιγμή ετοιμάζεται να ξεσπάσει τρομερή καταιγίδα. Και να! Πολύ πριν από το μεσημέρι μια βροχή, καταρρακτώδης, βροχή κατακλυσμιαία αρχίζει να πέφτει στη γη. Μοναδική η περίπτωση. Νύχτωσε κι ακόμη έβρεχε. Σαν αποτέλεσμα της κακοκαιρίας αυτής καμιά επιθετική προσπάθεια δεν αναλήφθηκε εκείνη την ήμερα. Η νύχτα περνά ήσυχα. Τα ξημερώματα της 11ης Αυγούστου συνέβη κάτι το εκπληκτικό, το αναπάντεχο. Τα πλοία των Τούρκων ήταν γεμάτα νερό από τη βροχή και πολλοί Τούρκοι στρατιώτες πνίγηκαν μέσα σ’ αυτά. Ο εχθρός μετά από την αναπάντεχη αυτή εξέλιξη, μάζεψε όσα πλοία δεν καταστράφηκαν από τη νεροποντή κι έφυγαν για την Κωνσταντινούπολη. Η μαχητικότητα και η πίστη των Κερκυραίων με τη βοήθεια του Αγίου Σπυρίδωνα έσωσε το νησί. Μάλιστα, κάθε χρόνο στις 11 Αυγούστου γίνεται λιτανεία στο νησί. Η λιτανεία του Αγίου Σπυρίδωνα καθιερώθηκε από τους Ενετούς, κυρίαρχους τότε του νησιού της Κέρκυρας.",True
newsbomb.gr,https://www.newsbomb.gr/ellada/story/1457324/komotini-me-maxairies-se-thoraka-kai-koilia-apo-ton-37xrono-syzygo-tis-nosileyetai-22xroni-roma,ΕΛΛΑΔΑ,Κομοτηνή: Με μαχαιριές σε θώρακα και κοιλιά από τον 37χρονο σύζυγό της νοσηλεύεται 21χρονη,2023-08-11T09:46:43+03:00,Newsbomb,"Newsbomb Αιματηρό επεισόδιο σημειώθηκε το βράδυ της Πέμπτης στην Κομοτηνή Έναν 37χρονο συνέλαβαν αστυνομικοί στην Κομοτηνή για απόπειρα ανθρωποκτονίας σε βάρος της 21 ετών συζύγου του. Ο 37χρονος συνελήφθη χθες το βράδυ και σε βάρος του σχηματίστηκε κακουργηματικού χαρακτήρα δικογραφία για απόπειρα ανθρωποκτονίας με δόλο και παράβαση του νόμου περί όπλων. Ο συλληφθείς είχε επιτεθεί, νωρίτερα, στη νεαρή σύζυγό του με αιχμηρό αντικείμενο, μέσα σε αυτοκίνητο, με αποτέλεσμα να την τραυματίσει στη θωρακική και την κοιλιακή χώρα. Η τραυματίας μεταφέρθηκε με ασθενοφόρο του ΕΚΑΒ στο νοσοκομείο της Κομοτηνής, όπου και νοσηλεύεται. Ο συλληφθείς θα οδηγηθεί στον Εισαγγελέα Πρωτοδικών Ροδόπης, ενώ ενεργείται προανάκριση από το Τμήμα Ασφάλειας Κομοτηνής.",False
newsbomb.gr,https://www.newsbomb.gr/ellada/story/1457320/ktimatologio-oi-oures-exoun-ksefrakarei-paramenei-i-anamoni-gia-tous-polites,ΕΛΛΑΔΑ,"Κτηματολόγιο: Οι ουρές έχουν «ξεφρακάρει», παραμένει η αναμονή για τους πολίτες",2023-08-11T09:25:18+03:00,Newsbomb,"Newsbomb Βελτιωμένη εικόνα παρουσιάζεται στην υπηρεσία του Κτηματολογίου Αθηνών, στο κτήριο επί της οδού Αριστοτέλους. Ωστόσο, η αναμονή για τον κόσμο παραμένει. Οι εικόνες ντροπής έξω από το κτήριο της υπηρεσίας του Κτηματολογίου στην Αθήνα, με τις ατελείωτες ουρές πολιτών που επιθυμούσαν να διεκπεραιώσουν τις υποθέσεις τους αλλά και την παρουσία… επιτήδειων οι οποίοι πωλούσαν αριθμούς προτεραιότητας έναντι χρηματικού ποσού, έφεραν άμεσες παρεμβάσεις του Υπουργείου Ψηφιακής Διακυβέρνησης. Ύστερα από την ενεργοποίηση της πλατφόρμας για την ηλεκτρονική κατάθεση συμβολαίων από τους πολίτες την 25η Ιουλίου, ο Υφυπουργός Ψηφιακής Διακυβέρνησης, Κωνσταντίνος Κυρανάκης, ανακοίνωσε ένα ακόμη «εργαλείο» για όσους επιλέγουν να εξυπηρετηθούν από το Κτηματολόγιο διά ζώσης. Πρόκειται για τη νέα ψηφιακή πλατφόρμα, η οποία –έπειτα από ταυτοποίηση των στοιχείων του αιτούντα πολίτη– θα δίνει ψηφιακά αριθμό προτεραιότητας και ο πολίτης θα παρακολουθεί από το κινητό του, την πορεία εξυπηρέτησης, ώστε να μην περιμένει στην ουρά.  Υπάρχει κόσμος που περιμένει έξω από το Κτηματολόγιο Αθηνών επί της οδού Αριστοτέλους, ωστόσο, τα πράγματα παρουσιάζονται πολύ καλύτερα. Δεν υπάρχουν ουρές, παρ’ ότι ο κόσμος έχει σπεύσει από πολύ νωρίς το πρωί στην υπηρεσία, προκειμένου να εξυπηρετηθεί, σύμφωνα με ρεπορτάζ του ΣΚΑΪ. «Σε συνεργασία με τους εμπλεκομένους φορείς και τα Υπουργεία, στόχος μας είναι η μεταβίβαση ακινήτου να γίνεται αποκλειστικά ψηφιακά. Σύντομα, θα είμαστε σε θέση να ανακοινώσουμε κάποια πράγματα. Την ώρα που πωλείται ένα ακίνητο να “κλειδώνει” ψηφιακά, ουσιαστικά για όσο διαρκεί συναλλαγή, ώστε να μη μπορεί να διαπραγματευθεί ή να πωληθεί κάπου αλλού», υπογράμμισε ο Υφυπουργός Ψηφιακής Διακυβέρνησης, Κωνσταντίνος Κυρανάκης. «Υπάρχουν κάποιοι άνθρωποι που, δυστυχώς ή ευτυχώς γι’ αυτούς, βγάζουν μεροκάματο σήμερα. Παρουσιάζουμε την πλατφόρμα που θα βγάζεις αριθμό ψηφιακά, θα βλέπεις στο κινητό σου ανά πασά στιγμή ποιος αριθμός εξυπηρετείται, και δε θα χρειάζεται να περιμένεις την ουρά, θα προγραμματίζεις τις δουλειές σου. Το χαρτάκι δε θα αναγνωρίζεται», προσέθεσε. «Υπάρχουν κάποιοι άνθρωποι που, δυστυχώς ή ευτυχώς γι’ αυτούς, βγάζουν μεροκάματο σήμερα. Παρουσιάζουμε την πλατφόρμα στην οποία ο κόσμος θα εκδίδει αριθμό ψηφιακά, θα βλέπει στο κινητό ανά πασά στιγμή ποιος αριθμός εξυπηρετείται και δε θα χρειάζεται να περιμένει στην ουρά, θα προγραμματίζει τις δουλειές του. Το χαρτάκι δε θα αναγνωρίζεται», ολοκλήρωσε ο κ. Κυρανάκης.",True
newsbomb.gr,https://www.newsbomb.gr/ellada/story/1457318/pagkosmia-imera-faron-anoixtoi-gia-to-koino-oi-29-faroi-tis-xoras,ΕΛΛΑΔΑ,Παγκόσμια ημέρα Φάρων: Ανοιχτοί για το κοινό 29 φάροι της χώρας,2023-08-11T09:16:50+03:00,Newsbomb,"Newsbomb Με την ευκαιρία του εορτασμού της Παγκόσμιας Ημέρας το κοινό θα μπορεί να επισκεφθεί, την Κυριακή 20 Αυγούστου από τις 10:00 έως τις 14:00 και από τις 17:00 έως τις 20:00, τους φάρους Τη δυνατότητα να ενημερωθούν για τη συμβολή των φάρων στην ασφάλεια της ναυσιπλοΐας, στην αξιοποίηση του φαρικού δικτύου ως πολιτιστική κληρονομιά, καθώς και τη συνεισφορά των φαροφυλάκων στη λειτουργία του εν λόγω δικτύου, θα έχουν οι πολίτες στο πλαίσιο της επίσκεψής τους σε 29 φάρους της χώρας, την Κυριακή 20 Αυγούστου, με την ευκαιρία του εορτασμού της Παγκόσμιας Ημέρας Φάρων. Συγκεκριμένα, την Κυριακή 20 Αυγούστου το κοινό θα μπορεί να επισκεφθεί, από τις 10:00 έως τις 14:00 και από τις 17:00 έως τις 20:00, τους φάρους σε: Αγ. Νικόλαο ΚέαςΑκρωτήρι ΘήραςΑρκίτσα ΦθιώτιδαςΜουδάρι ΚυθήρωνΒρυσάκι ΛαυρίουΓερόγομπο ΚεφαλονιάςΓουρούνι ΣκοπέλουΔρέπανο ΧανίωνΚασσάνδρα ΧαλκιδικήςΚαστρί ΟθωνώνΣχινάρι ΖακύνθουΚρανάη ΓυθείουΜεγάλο Έμβολο ΘεσσαλονίκηςΜελαγκάβι ΛουτρακίουΠλάκα ΛήμνουΚόρακα ΠάρουΚοκκινόπουλο ΨαρώνΑλεξανδρούποληΤαίναρο ΛακωνίαςΚόπραινα ΆρταςΚακή Κεφαλή ΧαλκίδαςΜονεμβασιά ΛακωνίαςΛάκκα ΠαξώνΒασιλίνα ΕύβοιαςΠάππα ΙκαρίαςΣπαθί ΣερίφουΔουκάτο ΛευκάδαςΚατάκολο ΗλείαςΚόγχη Σαλαμίνας  Ο αντιπρόεδρος του ελληνικού Ινστιτούτου Ναυτικής Ιστορίας, Λεωνίδας Τσιαντούλας, μίλησε στην «Κοινωνία Ώρα MEGA» για την παγκόσμια μέρα Φάρων. «Από την δεκαετία του 1980 ξεκίνησε η αυτοματοποίηση των φάρων, ωστόσο κάποιοι από αυτούς είναι επιτηρούμενοι από φαροφύλακα. Οι πέτρινοι φάροι είναι η ”αφρόκρεμα” του φαρικού μας δικτύου. Πρόκειται για φάρους που κατασκευάστηκαν στο τέλος του 19ου αιώνα. Η διαδικασία της αναπαλαίωσης του είναι πολύ δύσκολη». Σημειώνεται ότι υπάρχουν φάροι που η πρόσβασή τους γίνεται μόνο δια θαλάσσης, αλλά και κάποιοι άλλοι το κοινό μπορεί να τους επισκεφθεί από την ξηρά.",True
newsbomb.gr,https://www.newsbomb.gr/ellada/story/1457315/odysseas-stamoylis-anamenetai-to-porisma-tou-iatrodikasti-gia-ton-pnigmo-tou-11xronou-giou-tou,ΕΛΛΑΔΑ,Οδυσσέας Σταμούλης: Αναμένεται το πόρισμα του ιατροδικαστή για τον πνιγμό του 11χρονου γιου του,2023-08-11T09:10:33+03:00,Newsbomb,"Newsbomb Το νησί των Φούρνων είναι σε σοκ από το τραγικό περιστατικό. Φως στα αίτια της τραγωδίας με τον πνιγμό του 11χρονου στους Φούρνους Ικαρίας, γιου του γνωστού ηθοποιού, Οδυσσέα Σταμούλη, θα δώσει η ιατροδικαστική εξέταση που θα γίνει σήμερα στη Σάμο, όπου αναμένεται να μεταφερθεί το άψυχο σώμα του παιδιού. Άγνωστο είναι εάν το άτυχο παιδί πνίγηκε χθες κατά τη διάρκεια της κολύμβησης ή μπλέχτηκε στο σχοινί της σημαδούρας με αποτέλεσμα να παγιδευτεί. «Σε αυτές τις περιοχές υπήρχαν σημαδούρες που είναι σε σημεία που δείχνουν ότι απαγορεύεται το κολύμπι» ανέφερε ο δημοσιογράφος της ΕΡΤ λέγοντας ότι τα ενδεχόμενα που εξετάζονται είναι όλα ανοιχτά. Ο πόνος στο νησί είναι μεγάλος καθώς για ώρες όλοι οι κάτοικοι αναζητούσαν το παιδί, όταν η μητέρα κάλεσε σε βοήθεια γιατί αυτό είχε αργήσει. Το ανήλικο παιδί είχε κανονίσει να βρεθεί για κολύμπι με έναν ξάδελφό του αλλά έφτασε στο σημείο της τραγωδίας νωρίτερα, χωρίς να γίνει αντιληπτό από κανέναν για ώρες.  Το βράδυ της Πέμπτης έγινε γνωστό πως ανασύρθηκε νεκρός από τη θάλασσα στους Φούρνους Ικαρίας ο 11χρονος γιος του. Σύμφωνα με την ΕΡΤ, ο γιος του Οδυσσέα Σταμούλη βρισκόταν για διακοπές μαζί με την μητέρα του στους Φούρνους Ικαρίας, από όπου η ίδια κατάγεται. Το παιδί έφυγε το μεσημέρι από το σπίτι για να κάνει μπάνιο στη θάλασσα. Ωστόσο, η ώρα περνούσε και το παιδί δεν επέστρεφε. Η μητέρα του ανησύχησε και στις 6:30 το απόγευμα ειδοποίησε τις αρχές. Λίγη ώρα αργότερα επιβεβαιώθηκαν οι χειρότεροι φόβοι της για το παιδί. Σύμφωνα με το OPEN, πλέον οι Αρχές εξετάζουν δύο σενάρια: Ο 11χρονος γιος του Οδυσσέα Σταμούλη φόρεσε το μαγιό του, πήρε τη μάσκα του και πήγε για κολύμπι σε παραλία κοντά στο λιμάνι. Η μητέρα του τον έψαχνε από νωρίς το απόγευμα, ενημερώνοντας τις Αρχές στις 18.30 ότι τον αναζητεί. Αμέσως άρχισαν οι έρευνες από την Αστυνομία και το Λιμενικό, οι οποίες είχαν τραγική κατάληξη, καθώς ο ανήλικος εντοπίστηκε στις 20.30. Δύτες βούτηξαν στο νερό και τον είδαν να είναι μπλεγμένος σε δίχτυα, δύο μέτρα κάτω από την επιφάνεια της θάλασσας. Ο γιατρός μετέβη στο σημείο και του έκανε τεχνητή αναπνοή η οποία δεν ήταν επιτυχής. Το παιδί διεκομίσθη με ασθενοφόρο του ΕΚΑΒ στο αγροτικό ιατρείο Φούρνων όπου διαπιστώθηκε απλά ο θάνατός του. Ο γνωστός ηθοποιός σε παλαιότερη συνέντευξή του είχε μιλήσει για τον γιο του και είχε αναφέρει πως έπαιρνε το παιδί τα Σαββατοκύριακα, καθώς έχει χωρίσει με την μητέρα του. «Ο πιο σημαντικός ρόλος μου ήταν του πατέρα. Ήθελα πολύ πρόβα για να τον παίξω. Τον γιο μου τον παίρνω τα σαββατοκύριακα αλλά δεν μου φτάνουν μόνο δυο ημέρες που τον έχω».",True
newsbomb.gr,https://www.newsbomb.gr/ellada/story/1457312/kriti-sygklonizoun-oi-apokalypseis-gia-to-kykloma-emporias-vrefon-eksapatithikan-400-zevgaria,ΕΛΛΑΔΑ,Κρήτη: Συγκλονίζουν οι αποκαλύψεις για το κύκλωμα εμπορίας βρεφών - Εξαπατήθηκαν 400 ζευγάρια,2023-08-11T09:06:26+03:00,Newsbomb,"Newsbomb Κρήτη: 30 νεαρές εγκυμονούσες εντοπίστηκαν, από αστυνομικούς του Τμήματος Αντιμετώπισης Οργανωμένου Εγκλήματος Κρήτης, σε σπίτια-τρώγλες. Το πρωί της Παρασκευής, ο δικηγόρος, Σπύρος Δημητρίου, μίλησε στην τηλεόραση του MEGA για το κυκλωμα εμπορίας βρεφών που συγκλόνισε την τοπική κοινωνία των Χανίων. Κάτω από άθλιες συνθήκες ζούσαν τουλάχιστον 30 έγκυες γυναίκες που έπεφταν θύματα εκμετάλλευσης από το κύκλωμα παράνομων υιοθεσιών στα Χανιά της Κρήτης. Σύμφωνα με σχετικές πληροφορίες, 30 νεαρές εγκυμονούσες εντοπίστηκαν, από αστυνομικούς του Τμήματος Αντιμετώπισης Οργανωμένου Εγκλήματος Κρήτης, σε σπίτια-τρώγλες. Πρόκειται για ευάλωτες γυναίκες από τη Μολδαβία, την Ουκρανία, τη Γεωργία, τη Ρουμανία και τη Βουλγαρία και σοβαρά οικονομικά προβλήματα που μέλη της οργάνωσης είχαν προσεγγίσει και πείσει να γίνουν παρένθετες. Όταν έφταναν στην Ελλάδα, βρίσκονταν υπό επιτήρηση και τους επιτρεπόταν να βγουν μόνο για σούπερμάρκετ και για ιατρικές εξετάσεις στο Κέντρο Υποβοηθούμενης Αναπαραγωγής, την έδρα, δηλαδή, του κυκλώματος.  Κατά το διάστημα που γινόταν η έρευνα, η οργάνωση φαίνεται ότι είχε εκμεταλλευτεί περισσότερες από 100 γυναίκες, στις οποίες έδιναν περίπου 600 ευρώ τον μήνα. Ένα πρόγραμμα παρένθετης μητρότητας κόστιζε από 70.000 έως 120.000 ευρώ. Από την έρευνα προέκυψαν και περισσότερες από 350 περιπτώσεις εξαπάτησης ζευγαριών που απευθύνθηκαν στο Κέντρο για εξωσωματική. Οι εννέα συλληφθέντες είχαν συγκροτήσει εγκληματική οργάνωση που δραστηριοποιείτο στην κατ’ επάγγελμα εμπορία ανθρώπων μέσω της «βιομηχανοποίησης γεννήσεων». Οι κατηγορούμενοι οδηγήθηκαν περίπου στις 19:00 το απόγευμα της Τετάρτης, στην εισαγγελία Χανίων και μετά από μια μαραθώνια διαδικασία που διήρκεσε περίπου 7 ώρες, πήραν προθεσμία να απολογηθούν την ερχόμενη Κυριακή. Ο δικηγόρος, Σπυρος Δημητρίου, μίλησε στην «Κοινωνία Ώρα MEGA» για το κυκλωμα εμπορίας βρεφών που συγκλόνισε την τοπική κοινωνία των Χανίων. «Μιλάμε για σωρεία εγκληματικών πράξεων και για πλήρη απαξίωση της ανθρώπινης φύσης, του δώρου, δίνει η φύση στον άνθρωπο που είναι η σύλληψη και η τεκνοποίηση. Και στην Ελλάδα οι διαδικασίες απόκτησης τέκνου μέσω παρένθετης μητέρας ή υιοθεσία, πάντα ελέγχονται από το δικαστήριο, σε πάρα πολύ στενά νομικά πλαίσια και με διαδικασίες καθαρές διαφανείς και πολύ αυστηρές. Για να αποκτήσει παιδί ένα ζευγάρι για παράδειγμα, μέσω παρένθετης μητέρας, πρώτα πρέπει να μην υπάρξει διαπιστωμένα καμία απολύτως οικονομική συναλλαγή. Δεν επιτρέπεται από τον νόμο και αμοιβή η παρένθετη μητέρα», είπε αρχικά. «Γίνονται αυστηροί έλεγχοι, ψυχιατρικοί, είναι μία ολόκληρη διαδικασία, πρέπει να έχει συναινέσει ο σύζυγός της. όλα αυτά τα έγγραφα τα ελέγχει το δικαστήριο μετά από αίτηση και των δύο πλευρών και το δικαστήριο χορηγεί άδεια για να προχωρήσει η διαδικασία. Ίδια αυστηρά πλαίσια υπάρχουν και στην υιοθεσία. Στην υιοθεσία είναι πιο γνωστές οι διαδικασίες και εάν το παιδί είναι άνω των 12 ετών θέλει και συναίνεση του παιδιού για να ενταχθεί και να υιοθετηθεί. Ο νόμος δεν αποκλείει την υιοθεσία από μοναδικό πρόσωπο. η τάση του νόμου είναι ένας να υιοθετεί και εάν είναι ζευγάρι να συναινεί ο σύζυγος ή η σύζυγος», πρόσθεσε ο κ. Δημητρίου. Σύμφωνα με τον κ. Δημητρίου, «η διαδικασία δεν μπορεί να είναι αλλιώς. Πρέπει να είναι πολύ αυστηρή γιατί προστατεύονται πολλά έννομα αγαθά, όπως η ανηλικότητα, η οικογένεια, η αξία της ζωής είναι υπερδικαιώματα συνταγματικά. Πολλοί επιτήδειοι εκμεταλλεύονται την ανάγκη των ανθρώπων να αποκτήσουν παιδί και έτσι εξαπατούν και προσβάλλουν αυτά τα έννομα αγαθά. Τελούνται σοβαρά κακουργήματα και πλημμελήματα στον βωμό του κέρδους». Ενώπιον του ανακριτή Χανίων αναμένεται να απολογηθούν την προσεχή Κυριακή μετά την ανώτερη προθεσμία που έλαβαν, οι εννέα συλληφθέντες που για μια δεκαετία φέρονται να δρούσαν ως εγκληματική οργάνωση, προχωρώντας σε παράνομες υιοθεσίες, έχοντας εξαπατήσει περί τα 400 ζευγάρια που ήθελαν να αποκτήσουν παιδί και έχοντας εκμεταλλευτεί 200 γυναίκες ως παρένθετες μητέρες και δότριες ωαρίων. Σύμφωνα με το neakriti.gr, η ογκώδης δικογραφία που έκανε τις ανακριτικές αρχές να εξαντλήσουν τα περιθώρια του νόμου δίνοντας την ανώτατη δυνατή προθεσμία στους συλληφθέντες, περιλαμβάνει ανθρώπινες ιστορίες με φόντο το όνειρο της απόκτησης παιδιού που προκαλούν ανατριχίλα.",True
newsbomb.gr,https://www.newsbomb.gr/ellada/story/1457311/nea-filadelfeia-oi-katatheseis-astynomikon-gia-ti-drasi-ton-xoyligkan,ΕΛΛΑΔΑ,Νέα Φιλαδέλφεια: Οι καταθέσεις αστυνομικών για τη δράση των Κροατών χούλιγκαν,2023-08-11T09:01:09+03:00,Newsbomb,"Newsbomb «Ξετυλίγεται» σιγά – σιγά το κουβάρι της υπόθεσης της φονικής επίθεσης χούλιγκαν στη Νέα Φιλαδέλφεια, όπου δολοφονήθηκε ο οπαδός της ΑΕΚ, Μιχάλης Κατσουρής. Αστυνομικοί της ομάδας «ΔΡΑΣΗ» εντόπισαν μετά τις 23:00 της 7ης Αυγούστου την ομάδα των χούλιγκαν να κινείται προς την «Αγιά Σοφιά», ωστόσο, στη συνέχεια δεν έγινε τίποτα για να αποτραπεί η φονική συμπλοκή, όπως προκύπτει από τις καταθέσεις αστυνομικών της ομάδας «ΔΡΑΣΗ» και των ΜΑΤ, που αναλύουν και το δρομολόγιο των χούλιγκαν. Αποκαλυπτικά είναι τα στοιχεία που έρχονται στο «φως» της δημοσιότητας από τις καταθέσεις - «φωτιά» όσων έζησαν την αιματηρή επίθεση στη Νέα Φιλαδέλφεια, όπου ο 29χρονος Μιχάλης έχασε τη ζωή του, μετά τη δολοφονική μαχαιριά των Κροατών χούλιγκανς. Αστυνομικοί, οπαδοί της ΑΕΚ, τραυματίες και άλλοι έχουν δώσει τις δικές τους μαρτυρίες για τα όσα συνέβησαν το βράδυ της Δευτέρας. Σύμφωνα με το ρεπορτάζ του OPEN, ο ειδικός φρουρός τονίζει ότι ακολουθούσαν τα άτομα σε μία απόσταση 50 μέτρων και πως περίμεναν ενισχύσεις. Πιο συγκεκριμένα ο ειδικός φρουρός αναφέρει: «Μπήκαμε πίσω από τα άτομα και τα ακολουθούσαμε σε μια απόσταση 50 μέτρων. Εν συνεχεία τα άτομα κινήθηκαν στην οδό Λεύκης ενώ εμείς κατόπιν εντολής του τμήματος ασφαλείας, παραμείναμε στο σημείο, δίνοντας εικόνα και αναμένοντας ενισχύσεις. Τα άτομα αυτά κινήθηκαν επί της Πατριάρχου Κωνσταντίνου και ενεπλάκησαν με άτομα, οπαδούς αντίπαλης ομάδας. Κατά τη διάρκεια της συμπλοκής και ώρα 23:15 προσήλθε η ΔΡΑΣΗ 30 για ενίσχυση. Κατόπιν με εντολή του Κέντρου ασφαλείας κινηθήκαμε παράλληλα των ατόμων τα οποία άρχισαν να διασπώνται σε παράλληλες κατευθύνσεις». Όπως καταθέτει ο ειδικός φρουρός, δέχθηκαν επίθεση από 150 Κροάτες χούλιγκαν. Χαρακτηριστικά στην κατάθεσή του αναφέρει: «Είμαι αστυνομικός, φέρω το βαθμό του Ειδικού Φρουρού. Την 07/08/2023 διαταχθήκαμε προς εκτέλεση υπηρεσίας στην ευρύτερη περιοχή των Πατησίων κατά το ωράριο 20:00 έως 02:00 της επόμενης ημέρας. Περί ώρα 23:25 της 07/08/2023 λάβαμε εντολή από το Κέντρο Ασφαλείας, να ενσωματωθούμε με την ΟΠΚΕ Κ-223, επί της οδού Ανθέων για εντοπίσουμε στα πέριξ στενά, άτομα – οπαδούς οι οποίοι συμμετείχαν σε επεισόδια που έλαβαν χώρα σε προγενέστερο χρόνο εξωτερικά του γηπέδου ΟΠΑΠ ΑΡΕΝΑ στη Φιλαδέλφεια Αττικής. Κατά την περιπολία μας στο ανωτέρω σημείο και συγκεκριμένα στην συμβολή των οδών Προμπονά και Αριοβαρζανού, εντοπίσαμε περί τα 150 άτομα με σκουρόχρωμα ρούχα και καλυμμένα χαρακτηριστικά του πρόσωπου τους με κουκούλες και καπέλα, τα οποία στη θέα μας κατευθύνθηκαν επί της οδού Αριοβαρζανού».  Μία αλληλουχία λαθών και παραλείψεων από τις περιφερειακές υπηρεσίες και το αρχηγείο της ΕΛΑΣ αποκαλύπτεται στην υπόθεση της φονικής συμπλοκής στη Νέα Φιλαδέλφεια, με θύμα τον 29χρονο Μιχάλη Κατσουρή. Διαταγές που καθυστέρησαν να εκδοθούν, κατεπείγοντα σήματα που δε διαβάσθηκαν, αστυνομικοί που περιπολούσαν, αλλά έλαβαν εντολή να επιστρέψουν στη βάση τους, πριν ολοκληρώσουν την αποστολή τους, έρχονται στο φως με αιτία τα δραματικά γεγονότα που εκτυλίχθηκαν τη νύχτα της Δευτέρας (07/08), έξω από το γήπεδο της ΑΕΚ, όπως σημειώνει η «Καθημερινή». Διαταγές που καθυστέρησαν να εκδοθούν, κατεπείγοντα σήματα που δε διαβάσθηκαν, αστυνομικοί που περιπολούσαν, αλλά έλαβαν εντολή να επιστρέψουν στη βάση τους, πριν ολοκληρώσουν την αποστολή τους, έρχονται στο φως με αιτία τα δραματικά γεγονότα που εκτυλίχθηκαν τη νύχτα της Δευτέρας (07/08), έξω από το γήπεδο της ΑΕΚ. Αποκαλυπτική της έλλειψης κεντρικού συντονισμού και επικοινωνίας μεταξύ των συναρμόδιων υπηρεσιών είναι η διχογνωμία μεταξύ των αστυνομικών της Περιφέρειας Ηπείρου και της Ασφάλειας Αττικής για τον αριθμό των Κροατών που ελέγχθηκαν στα ελληνοαλβανικά σύνορα στην Κακαβιά. Οι πρώτοι αναφέρουν ότι ήλεγξαν 15 αυτοκίνητα με οπαδούς της Ντιναμό Ζάγκρεμπ και διαβίβασαν με μέιλ στην Αθήνα τους αριθμούς κυκλοφορίας των Ι.Χ. και τα ονόματα των επιβαινόντων. Όμως, πηγές από την υποδιεύθυνση Αντιμετώπισης Βίας στους Αθλητικούς Χώρους τούς διαψεύδουν. Λένε ότι η ενημέρωση που έλαβαν από συναδέλφους τους στον μεθοριακό σταθμό αφορούσε μόλις δύο Ι.Χ. με κροατικές πινακίδες, καθώς και ότι ο έλεγχος έγινε κατόπιν δικής τους προτροπής. Ακόμη μεγαλύτερο ενδιαφέρον παρουσιάζει η αλληλουχία των αστυνομικών ενεργειών μετά την ενημέρωση της ΕΛΑΣ από τις Αρχές του Μαυροβουνίου για τη μετακίνηση των οργανωμένων οπαδών. Το γραφείο της Interpol Μαυροβουνίου έστειλε σήμα στην ΕΛΑΣ στις 10:00 της Δευτέρας, με το αρχηγείο ωστόσο να εκδίδει μία αόριστη διαταγή, που καλούσε τις αστυνομικές υπηρεσίες να λάβουν «επιβαλλόμενα αστυνομικά μέτρα». Αν και η διαταγή έχει την ένδειξη «κατεπείγον», εστάλη από το αρχηγείο προς τις περιφερειακές υπηρεσίες 14:00 και 16:00. Μάλιστα, περισσότερες από μία πηγές ενημέρωσης αναφέρουν στην «Κ» ότι από το ηλεκτρονικό σύστημα αλληλογραφίας της ΕΛΑΣ (Police On Line) φαίνεται ότι οι αξιωματικοί των περιφερειακών υπηρεσιών είτε διάβασαν με καθυστέρηση τη διαταγή (σ.σ. μετά τις 19:00) είτε δεν τη διάβασαν καθόλου. Ορισμένοι μάλιστα απ’ αυτούς φέρεται να προέβησαν ετεροχρονισμένα (σ.σ. την επομένη της δολοφονίας) σε ενέργειες, προκειμένου να καλύψουν την αδράνειά τους. Τα επιχειρησιακά λάθη, ωστόσο, δεν σταματούν εδώ. Κατόπιν εισήγησης της Υποδιεύθυνσης Αντιμετώπισης Βίας στους Αθλητικούς Χώρους, στα διόδια της Ελευσίνας είχαν διατεθεί αστυνομικοί της ΟΠΚΕ, της Τροχαίας, αλλά και μία μοτοσυκλέτα με δύο αστυνομικούς της Ασφάλειας. Αποστολή τους, να εντοπίσουν το κονβόι με τους Κροάτες χούλιγκαν, τα ίχνη του οποίου αγνοούνταν μετά τη διέλευση των ελληνοαλβανικών συνόρων. Το διάστημα μεταξύ 19:00 και 20:00, ωστόσο, στις δυνάμεις της ΟΠΚΕ και της Τροχαίας δόθηκε εντολή από το κέντρο επιχειρήσεων της ΓΑΔΑ για «αποδέσμευση». Τελικά, η αυτοκινητοπομπή με τους 100 – 120 Κροάτες πέρασε από το σημείο στις 22:00 κι ενώ, στα διόδια είχε απομείνει μόνο το δίκυκλο της Ασφάλειας με τους δύο αστυνομικούς με πολιτικά. Οι τελευταίοι εντόπισαν τα οχήματα αλλά μόλις αυτά μπήκαν στην Αττική Οδό, τα έχασαν. Αναφέρεται σχετικά στη δικογραφία που συνέταξε η ΕΛΑΣ: «Τη 22:00 ώρα, από εποχούμενη περιπολία της υπηρεσίας μας, εντοπίσθηκαν να διέρχονται από τα διόδια της Ελευσίνας 25 οχήματα. Στην έξοδο της Αττικής Οδού, τα οχήματα διασπάσθηκαν, αναπτύσσοντας ταχύτητα και άλλα συνέχισαν να κινούνται επί της Εθνικής Οδού και άλλα εισήλθαν στην Αττική Οδό, με αποτέλεσμα να μην είναι πλέον δυνατή η επιτήρηση αυτών». Όσα έχουν αποτυπωθεί στη δικογραφία επιβεβαιώνουν τις πληροφορίες σύμφωνα με τις οποίες οι αστυνομικοί ενημερώθηκαν τελικά για το δρομολόγιο των χούλιγκαν από σταθμάρχη του Ηλεκτρικού: «Περί τη 22:55, από τη ΣΤΑΣΥ υπήρξε ενημέρωση για περίπου 100 άτομα με κουκούλες και αντικείμενα στον σταθμό “Ειρήνη”, ενώ, επί της οδού Νερατζιωτίσσης εντοπίσθηκαν σταθμευμένα τα οχήματα με κροατικές πινακίδες που αναζητούνταν», αναφέρθηκε στο έγγραφο της ΕΛΑΣ. Στις 23:00, οι Κροάτες χούλιγκαν και οι Έλληνες συνεργοί τους, εντοπίσθηκαν στον σταθμό «Περισσός» να κατευθύνονται πεζή προς το γήπεδο της Νέας Φιλαδέλφειας. Τούς είδαν αστυνομικοί της ομάδας «ΔΡΑΣΗ», που είχαν μόλις δέκα λεπτά νωρίτερα πάρει εντολή να μεταβούν στο σημείο. Ο επικεφαλής της δύναμης ζήτησε ενισχύσεις με ακόμη δύο ομάδες «ΔΡΑΣΗ» και μία «ΟΠΚΕ» να φθάνουν στο σημείο μερικά λεπτά αργότερα. Η αρχική εντολή από το κέντρο επιχειρήσεων προς τους αστυνομικούς ήταν να παρακολουθούν τις κινήσεις των χούλιγκαν «εκ του μακρόθεν» και μόνο όταν ο υπαστυνόμος – επικεφαλής της δύναμης ζήτησε άδεια να επέμβουν, το κέντρο επιχειρήσεων του άναψε το «πράσινο φως», με τους αστυνομικούς να προχωρούν στις συλλήψεις των χούλιγκαν. Σε βάρος των 105 συλληφθέντων σχηματίσθηκε δικογραφία για τρία κακουργήματα, μεταξύ των οποίων και αυτό της ανθρωποκτονίας, δίχως να έχει προκύψει ποιος κατάφερε το μοιραίο χτύπημα στον Μιχάλη Κατσουρή. Αυτό θα προκύψει μέσα από τη διαδικασία λήψης DNA από τους συλληφθέντες και τα πειστήρια και της αντιπαραβολής του, με γενετικό υλικό από τη σορό του άτυχου νέου. Στα πειστήρια συγκαταλέγονται σουγιάδες, ξύλα με καρφιά και κηλίδες αίματος, κοντάρια κ.ά. Χθες (09/08), πηγές του Υπουργείου τόνισαν ότι στο πλαίσιο της ΕΔΕ θα εξετασθούν 15 – 20 στελέχη του σώματος. Μάλιστα, τις βραδινές ώρες, ο Υπουργός, Γιάννης Οικονόμου, ο Υφυπουργός, Κώστας Κατσαφάδος και ο Αρχηγός της ΕΛΑΣ, Λάζαρος Μαυρόπουλος επισκέφθηκαν τη ΓΑΔΑ, προκειμένου να ενημερωθούν για όσα συνέβησαν την 7η Αυγούστου. Η έλλειψη κεντρικού συντονισμού μεταξύ των συναρμόδιων υπηρεσιών προκύπτει και από τη διχογνωμία μεταξύ των αστυνομικών της Περιφέρειας Ηπείρου και της Ασφάλειας Αττικής για τον αριθμό των Κροατών που ελέγχθηκαν στα ελληνοαλβανικά σύνορα στην Κακαβιά. Οι πρώτοι αναφέρουν ότι ήλεγξαν 15 αυτοκίνητα με οπαδούς της Ντιναμό Ζάγκρεμπ και διαβίβασαν με μέιλ στην Αθήνα τους αριθμούς κυκλοφορίας των οχημάτων και τα ονόματα των επιβαινόντων. Πηγές της Υποδιεύθυνσης Αντιμετώπισης Βίας στους Αθλητικούς Χώρους αναφέρουν ότι η ενημέρωση που έλαβαν από συναδέλφους τους στον μεθοριακό σταθμό αφορούσε μόλις δύο Ι.Χ. Αστυνομικοί της ΟΠΚΕ, της Τροχαίας αλλά και μία μοτοσικλέτα με δύο αστυνομικούς της Ασφάλειας είχαν αποστολή να εντοπίσουν το κονβόι με τους Κροάτες χούλιγκαν, τα ίχνη του οποίου αγνοούνταν μετά τη διέλευση των ελληνοαλβανικών συνόρων. Στο διάστημα μεταξύ 7 και 8 μ.μ. ωστόσο, στις δυνάμεις της ΟΠΚΕ και της Τροχαίας δόθηκε εντολή από το κέντρο επιχειρήσεων της ΓΑΔΑ για «αποδέσμευση». Τελικά η αυτοκινητοπομπή με τους 100-120 Κροάτες πέρασε από τα διόδια Ελευσίνας στις 10 μ.μ. «Περί την 10.55 μ.μ. από τη ΣΤΑΣΥ υπήρξε ενημέρωση για περίπου 100 άτομα με κουκούλες και αντικείμενα στον σταθμό «Ειρήνη», ενώ επί της οδού Νερατζιωτίσσης εντοπίστηκαν σταθμευμένα τα οχήματα με κροατικές πινακίδες που αναζητούνταν», αναφέρεται στο έγγραφο της ΕΛΑΣ. Στη δημοσιότητα έρχονται οι λεπτομέρειες από τις πρώτες στιγμές των επεισοδίων που προκάλεσαν οι χούλιγκαν της Ντιναμό Ζάγκρεμπ και είχαν ως αποτέλεσμα να δολοφονηθεί ο 29χρονος Μιχάλης Κατσουρής. Όπως προκύπτει από τις καταθέσεις που έρχονται στη δημοσιότητα, πρόκειται για άτομα που είτε βρέθηκαν στη Νέα Φιλαδέλφεια ανάμεσα στα επεισόδια είτε κλήθηκαν να βοηθήσουν όπως ένας ειδικός φρουρός καθώς και ένας γιατρός. Μάλιστα, η περίπτωση του γιατρού, ο οποίος έδωσε κατάθεση, συγκλονίζει. Κι αυτό γιατί πρόκειται για το πρόσωπο που ανέλαβε την ανάνηψη του Μιχάλη Κατσουρή αλλά ο 29χρονος άφησε την τελευταία του πνοή στα χέρια του. «Περί ώρα 23.45 προσήλθε ένα άτομο, άνδρας, με ιδιωτικό ασθενοφόρο, το οποίο άτομο δεν έφερε σφυγμούς, ήταν άπνοος και με μυδρίαση. Αμέσως εισήχθη στα επείγοντα όπου και προχωρήσαμε στη διαδικασία της ανάνηψης για το χρονικό διάστημα της μιας ώρας, πλην όμως δεν καταφέραμε να τον επαναφέρουμε στη ζωή. Το εν λόγω άτομο δεν έφερε εξωτερικά εμφανή τραύματα, εκτός από ένα θλαστικό τραύμα στην έσω επιφάνεια του αριστερού βραγχίονα, πλην όμως είχε αίμα σε όλο του το σώμα. «Στις 04.00 με κάλεσε ο ξάδερφός μου και είπε ότι ο αδερφός μου, Μιχάλης έχει τραυματιστεί σοβαρά, χωρίς να ξέρει τον τρόπο που έγινε. Μετά από λίγα λεπτά μου ξανατηλεφώνησε και μου είπε ότι μάλλον έχει πεθάνει. Ήμουν εκτός Αττικής, οπότε έφτασα στο νοσοκομείο στις 8 παρά 10 το πρωί. Δε γνωρίζω πώς πέθανε ο αδερφός μου, όσο ζούσε ήταν ενεργός οπαδός της ΑΕΚ και ήταν και σε σύνδεσμο». «Περί ώρα 22.45 της 7/8/2023 κατόπιν εντολής του Κέντρου Ασφαλείας κινηθήκαμε από Αλεξάνδρας και Πατησίων από κοινού με το Δ-4 Επόπτη της ομάδας ΔΡΑΣΗ με κατεύθυνση τον ΗΣΑΠ ""ΠΕΥΚΑΚΙΑ"", προκειμένου να εντοπίσουμε άτομα, περίπου 120, μαυροφορεμένα, κινούμενα ομαδικά και έχοντας στα χέρια τους καδρόνια, πιθανόν οπαδοί. Πριν αφιχθούμε στον ΗΣΑΠ ""ΠΕΡΙΣΣΟΣ"" αντιληφθήκαμε τα ανωτέρω άτομα, τα οποία είχαν αποβιβαστεί από τον ΗΣΑΠ, πέρασαν τη Λ. Ηρακλείου και κινήθηκαν προς Νέα Φιλαδέλφεια, μέσα από χωμάτινο οδόστρωμα, παράλληλο της οδού Παπαναστασίου. Εμείς κινηθήκαμε παράλληλα στην οδό Παπαναστασίου, έχοντας οπτική επαφή με τα άτομα, μπήκαμε εντός αλσυλλίου, στην οδό Λυκούργου. Τα άτομα εν συνεχεία κατέβηκαν την οδό Μαραθώνος και στη συμβολή της Μαραθώνος με την οδό Σεβαστείας μπήκαμε πίσω από τα άτομα και τα ακολουθούσαμε σε μία απόσταση 50 μέτρων. Εν συνεχεία τα άτομα κινήθηκαν στην οδό Λεύκης, ενώ εμείς κατόπιν εντολής του τμήματος Ασφαλείας παραμείναμε στο σημείο δίνοντας εικόνα και αναμένοντας ενισχύσεις. Τα άτομα αυτά κινήθηκαν επί της Πατριάρχου Κωνσταντίνου και ενεπλάκησαν με άτομα, οπαδούς αντίπαλης ομάδας..... Κατά τη διάρκεια της συμπλοκής και ώρα 23.15 προσήλθε η ΔΡΑΣΗ 30 για ενίσχυση. Κατόπιν, με εντολή του Κέντρου Ασφαλείας, κινηθήκαμε παράλληλα τω ατόμων, τα οποία άρχισαν να διασπώνται σε διάφορες κατευθύνσεις». «Χθες 7/8/2023 και περί ώρα 21.50 πήγα έξω από το γήπεδο της ΑΕΚ στη Νέα Φιλαδέλφεια για να πιω μια μπύρα. Στις 23.00 κι ενώ καθόμουν στο σημείο, ακούω ξαφνικά μια κροτίδα και είδα γύρω στα 200 άτομα με μαύρα ρούχα να τρέχουν προς το μέρος μου. Τότε ένας εξ΄αυτών με χτύπησε με ένα μπουκάλι στο κεφάλι και μετά αρκετοί άρχισαν να με χτυπάνε με τα χέρια τους. Μόλις έφυγαν, πήγα στο νοσοκομείο. Οι γιατροί μου είπαν να μείνω για 72 ώρες, γιατί είχα αιμάτωμα στο κεφάλι». Στη δημοσιότητα έρχονται τα πρώτα ονόματα των συλληφθέντων Κροατών για τα επεισόδια που είχαν ως αποτέλεσμα να δολοφονηθεί ο 29χρονος Μιχάλης Κατσουρής στη Νέα Φιλαδέλφεια. Όπως αναφέρει η κροατική ιστοσελίδα Jutarnji List, η οποία καλύπτει με συνεχές ρεπορτάζ τα όσα συμβαίνουν στην Ελλάδα μετά την επίθεση της περασμένης Δευτέρας και τη δολοφονία του 29χρονου Μιχάλη, «ο Τόμισλαβ Τ., η οικογένεια του οποίου ζει στο Ζάγκρεμπ, είναι ένας από τους συλληφθέντες στην Αθήνα, ενώ βρισκόταν στην «γ’ κατηγορία» των επικίνδυνων οπαδών, σύμφωνα με τη σχετική λίστα των κροατικών αρχών» αναφέρει χαρακτηριστικά. Η κροάτικη ιστοσελίδα Jutarnji List σημειώνει ακόμα πως «ο συλληφθείς είναι ηλεκτρολόγος μηχανικός και εργαζόμενος σε μεγάλη εταιρεία στο Ζάγκρεμπ, αλλά και πρόεδρος κεντρικού συνδέσμου της Ντιναμό Ζάγκρεμπ που συστεγάζεται με τα κεντρικά γραφεία των διαβόητων BBB». Ο Τ. είχε πρόσφατα συλληφθεί για επεισόδια και στην Κροατία, πριν από αγώνα μεταξύ της Χάιντουκ και της Λοκομοτίβ. Τότε η Αστυνομία είχε συλλάβει 25 άτομα, τα οποία είχε εντοπίσει μέσω καμερών. Στα συγκεκριμένα επεισόδια πήρε μέρος, σύμφωνα με το συγκεκριμένο δημοσίευμα, και ο Ιβάν Κ. από το Ζάγκρεμπ, ο οποίος μένει στη Ριέκα και βρίσκεται μεταξύ των συλληφθέντων της Αθήνας. Μεταξύ αυτών, σύμφωνα με την κροάτικη ιστοσελίδα και ο Ντράγκαν Κ., που μένει στη Βιέννη, και είναι εκ των ηγετών των οπαδών της Ραπίντ. Ο 25χρονος Ι. Λ. είναι προπονητής καράτε σε σύλλογο του Ζάγκρεμπ. Η κροάτικη ιστοσελίδα μιλώντας με έναν συνάδελφό του, επιβεβαίωσε την πληροφορία. «Ναι, είναι αλήθεια, το έμαθα από τον καλύτερό του φίλο, που με τη σειρά του το έμαθε από την αδερφή του. Ξέρω ότι είναι φανατικός οπαδός της Ντιναμό και πως έχει ταξιδέψει σε Λονδίνο και Λισαβώνα. Νεότερος ήταν μέλος της εθνικής ομάδας καράτε. Εργάζεται, έχει κοπέλα και είναι ο αγαπημένος των παιδιών που προπονεί. Έμαθα ότι η οικογένειά του προσέλαβε δικηγόρο στην Κροατία και προετοιμάζεται για την ανάκριση της Κυριακής. Όπως αναφέρει η Jutarnji List, οι οπαδοί της Ντιναμό, αναμένεται να ισχυριστούν πως βρέθηκαν στην περιοχή για να πιουν καφέ και πως προκλήθηκαν από τους οπαδούς της ΑΕΚ. Όπως τονίζει χαρακτηριστικά, το ίδιο επικαλούνταν και σε άλλη περίπτωση επεισοδίων. Τέσσερις μέρες μετά το ταξίδι θανάτου των οπαδών της Ντινάμο Ζάγκεμπ απ’ την Κροατία για την Αθήνα, την επιδρομή στη Νέα Φιλαδέλφεια και την δολοφονία του Μιχάλη Κατσουρή, οι οργανωμένοι της συγκεκριμένης ομάδας… έκαναν την εμφάνισή τους. Οι Bad Blue Boys, οι σκληροπυρηνικοί της ομάδας από την Βαλκανική χώρα, τοποθετήθηκαν μέσω ανακοίνωσής τους στο Telegram. Εκεί οι αναφορές τους είναι έως και εξοργιστικές σε πολλά σημεία. Δεν αναλαμβάνουν την παραμικρή ευθύνη για όσα έγιναν το βράδυ της περασμένης Δευτέρας, ενώ το παίζουν και… θύματα της υπόθεσης, καθώς γίνεται αναφορά σε επτά μαχαιρωμένους συμπατριώτες τους. Παράλληλα, ρίχνουν ευθύνη στα ΜΜΕ που τους κατηγορούν και ζητούν να μην… καταστρέφεται η ζωή νέων ανθρώπων. Δηλαδή της δικής τους που «στιγματίζεται» με όσα ακούγονται. Μετά από μια δολοφονία που προήλθε από επίθεση που έκαναν ερχόμενοι απ’ την Κροατία όλα αυτά. Η ανακοίνωση των BBB: «Αναγκαζόμαστε να μιλήσουμε μετά το πρωτοφανές λιντσάρισμα των Bad Blue Boys στην Αθήνα από τα ελληνικά ΜΜΕ και το κοινό τους. Δυστυχώς σε όλα αυτά συμμετέχει και ένα μεγάλο μέρος του κροατικού κοινού και των ΜΜΕ. Είναι απίστευτη η ευκολία με την οποία αποδέχονται τα κροατικά ΜΜΕ το γεγονός ότι τα μέλη μας φέρουν την ευθύνη για την τραγωδία που συνέβη και δεν υπάρχουν στοιχεία για αυτό. Ούτε μπορεί να υπάρξουν, όπως θα δείξει σύντομα ο χρόνος. Υπάρχει μόνο μια δήθεν έρευνα από τη συμβιβασμένη ελληνική αστυνομία, της οποίας ο μοναδικός στόχος είναι να κατευθύνει στη συνέχεια ένα σενάριο σύμφωνα με το οποίο η επαίσχυντη χειρονομία της χρήσης μαχαιριού σε μια σύγκρουση οπαδών θα αποδίδεται στους Κροάτες για να ικανοποιήσουν το αιμοδιψή κοινό, τα μέσα ενημέρωσης και τους πολιτικούς. Την ίδια ώρα, επτά αδέρφια μας που βρίσκονται στην Αθήνα τραυματίστηκαν από τη χρήση μαχαιριών. Τρεις τραυματίστηκαν από φωτοβολίδες και ένα μέλος της ομάδας μας δέχθηκε έως και επτά (7!) μαχαιριές. Υπάρχει κάποιος στην Κροατία για τον οποίο αυτά που αναφέρουμε διαταράσσουν το αφήγημα σύμφωνα με το οποίο οι Bad Blue Boys ευθύνονται για όλα; Απευθύνουμε έκκληση σε όλα τα Μέσα Ενημέρωσης και το κοινό της Κροατίας: Σταματήστε αυτό το λιντσάρισμα που έχεις ως στόχο εκατό Κροάτες πολίτες και μην συμμετέχετε σε αυτό! Μην καταστρέφετε και παίζετε με τις ζωές των νέων για τον εντυπωσιασμό!». Οι αστυνομικοί που ψάχνουν τον δολοφόνο του 29χρονου Μιχάλη Κατσουρή, που έπεσε νεκρός μετά την επιδρομή των χούλιγκαν - Κροατών και Ελλήνων - το βράδυ της Δευτέρας στη Νέα Φιλαδέλφεια, έχουν επικεντρώσει τις έρευνές τους σε μια λίστα 13 ατόμων. Η ομάδα των 13 χούλιγκαν, που σχηματίστηκε με βάση το παρελθόν και τη δράση τους, απαρτίζεται από 9 Κροάτες χούλιγκαν της Ντιναμό Ζάγκρεμπ, έναν Αλβανό και τρεις Έλληνες. Όπως αναφέρει στο ρεπορτάζ του ο ΣΚΑΪ, στην κατοχή του 22χρονου Αλβανού, ο οποίος είναι οργανωμένος οπαδός, εντοπίστηκε ένας αναδιπλούμενος σουγιάς. Όσον αφορά τους τρεις Έλληνες, στο ρεπορτάζ του ο ΣΚΑΪ αναφέρει ότι πρόκειται για οργανωμένους οπαδούς, με τους δύο να έχουν συλληφθεί και τον τρίτο να παραμένει ασύλληπτος αν και το όνομά του βρίσκεται στη δικογραφία. O πρώτος είναι ηλικίας 27 ετών και φέρεται να έχει απασχολήσει πρόσφατα τις Αρχές, καθώς το όνομά του εμφανίζεται σε δικογραφία που σχηματίστηκε στις 9 Μαρτίου για τη δράση ομάδας που έκανε ληστρικές επιδρομές, κλοπές και επιθέσεις σε συνδέσμους. Η ομάδα αυτή, μάλιστα, φέρεται να έχει για αρχηγό μια γυναίκα η οποία παραμένει στη φυλακή δυνάμει της εν λόγω δικογραφίας. Ο δεύτερος οργανωμένος οπαδός είναι επίσης 27 ετών και περιλαμβάνεται στην ομάδα των 13 που έχουν μπει στο «μικροσκόπιο» των αστυνομικών που ερευνούν την δολοφονία του 29χρονου φιλάθλου της ΑΕΚ. Κατά πληροφορίες στο παρελθόν έχει και αυτός συμμετοχή σε επεισόδια αθλητικής βίας. Ο τρίτος Έλληνας, τα στοιχεία του οποίου - πέραν του ονόματος- δεν περιλαμβάνονται στη δικογραφία εμφανίζεται να έχει κάνει αναρτήσεις στα social media για την παρουσία και συμμετοχή του στη φονική επιδρομή με βαρείς χαρακτηρισμούς για την ΑΕΚ αλλά και το θύμα.",True
newsbomb.gr,https://www.newsbomb.gr/ellada/story/1457310/peripeteia-gia-9-roumanous-sti-xalkidiki-epesan-se-vraxia-me-to-skafos-tous,ΕΛΛΑΔΑ,Περιπέτεια για 9 Ρουμάνους στη Χαλκιδική - Έπεσαν σε βράχια με το σκάφος τους,2023-08-11T08:55:58+03:00,Newsbomb,"Newsbomb Ένας εκ των τουριστών τραυματίστηκε ελαφρά. Σε περιπέτεια μπήκε μία παρέα Ρουμάνων τουριστών που κάνουν τις διακοπές τους στη Χαλκιδική. Ενώ έκαναν βόλτα με το σκάφος τους στη θάλασσα, από άγνωστη μέχρι στιγμής αιτία, αυτό προσάραξε σε βραχώδη περιοχή στον κόλπο Ελιάς του όρμου Παναγιάς και οι εννέα επιβαίνοντές του εγκωβίστηκαν στα βράχια. Το Λιμενικό ενημερώθηκε άμεσα, τέθηκε σε εφαρμογή το τοπικό σχέδιο έκτακτης ανάγκης και στην περιοχή έσπευσε ένα περιπολικό όχημα Λιμενικού από ξηράς και περιπολικό όπως αναφέρει η ΕΡΤ. Στέλεχος της οικείας Λιμενικής Αρχής, με τη συνδρομή ναυαγοσώστη, τους απεγκλώβισε δια ξηράς, ενώ, ένας εκ των επιβατών που έφερε τραύμα στο αριστερό πόδι, μεταφέρθηκε με περιπολικό σκάφος στο λιμάνι Όρμου Παναγιάς και στη συνέχεια με ασθενοφόρο όχημα του ΕΚΑΒ στο Γ.Ν. Πολύγυρου. Προανάκριση διενεργείται από τη Λιμενική Αρχή Όρμου Παναγιάς.",False
newsbomb.gr,https://www.newsbomb.gr/ellada/story/1457300/egkataleipoun-tin-athina-kai-oi-teleftaioi-adeioyxoi,ΕΛΛΑΔΑ,Εγκαταλείπουν την Αθήνα και οι τελευταίοι αδειούχοι,2023-08-11T08:32:20+03:00,Newsbomb,"Newsbomb Αυξημένη είναι η κίνηση στα λιμάνια Πειραιά και Ραφήνα καθώς εγκαταλείπουν μαζικά την πρωτεύουσα οι αδειούχοι. Μαζικά εγκαταλείπουν την πρωτεύουσα οι αδειούχοι του Αυγούστου, με την κίνηση να είναι ιδιαίτερα αυξημένη στα λιμάνια Πειραιά και Ραφήνας. Σήμερα Παρασκευή (11/8) αναμένεται να αναχωρήσουν 25 δρομολόγια από το λιμάνι του Πειραιά για Κυκλάδες, Δωδεκάνησα και Κρήτη.",True
newsbomb.gr,https://www.newsbomb.gr/ellada/story/1457299/far-ouest-sti-larisa-roma-antallaksan-pyrovolismoys-gia-ekfovismo,ΕΛΛΑΔΑ,Φαρ ουέστ στη Λάρισα: Ρομά αντάλλαξαν πυροβολισμούς για... εκφοβισμό!,2023-08-11T08:28:14+03:00,Newsbomb,"Newsbomb Ένα τροχαίο που συνέβη πριν δυο χρόνια αποτελεί την αφορμή για την βεντέτα των δυο οικογενειών. Ένα θανατηφόρο τροχαίο δυστύχημα πριν δύο χρόνια αποτελεί κατά πώς φαίνεται την αιτία για τη συνεχιζόμενη αντιπαράθεση δύο οικογενειών Ρομά στη συνοικία της Νέας Σμύρνης Λάρισας, εκπρόσωποι των οποίων χθες τα ξημερώματα – σύμφωνα με πληροφορίες της «Ελευθερίας» – αντάλλαξαν πυροβολισμούς για… εκφοβισμό. Είναι η δεύτερη φορά που οι οικογένειες έρχονται σε αντιπαράθεση μετά το θανατηφόρο δυστύχημα που σημειώθηκε το 2021 στη Λάρισα, αποδίδοντας ευθύνες για τους λόγους για τους οποίους φέρεται να επιβιβάστηκε στο επιβατικό αυτοκίνητο η άτυχη 18χρονη και να χάσει τελικά τη ζωή της σε ένα «αδικαιολόγητο» τροχαίο που σημειώθηκε στην οδό Ηρ. Πολυτεχνείου και χωρίς να έχει αποδειχθεί η εμπλοκή και άλλου οχήματος, σύμφωνα τουλάχιστον με τα όσο στοιχεία είχαν γίνει γνωστά τις πρώτες ώρες του δυστυχήματος. Το δυστύχημα σημειώθηκε λοιπόν στις 7 παρά 20′ το πρωί της 10ης Νοεμβρίου 2021 όταν το επιβατικό αυτοκίνητο στο οποίο επέβαινε η παρέα των πέντε Ρομά κατοίκων της Νέας Σμύρ νης ενώ κινούνταν με κατεύθυνση από την οδό Βόλου προς την οδό Αγιάς, στη συμβολή των οδών Ηρ. Πολυτεχνείου 169 και Κούτσινα κάτω από συνθήκες που ερευνά το Τμήμα Τροχαίας Λάρισας, το ΙΧ που οδηγούσε ο 28χρονος Ρομά εκτράπηκε της πορείας του δεξιά και στη συνέχεια προσέκρουσε με ταχύτητα σε πλευρικό μεταλλικό στηθαίο ασφαλείας. Το αποτέλεσμα της πρόσκρουσης ήταν να χάσει τη ζωή της μια 18χρονη επιβάτιδα η οποία καθόταν στο πίσω κάθισμα του αυτοκινήτου, ενώ σοβαρά είχε τραυματιστεί και 20χρονη επιβάτιδα που επίσης καθόταν στο πίσω κάθισμα. Από τη σύγκρουση δεν τραυματίστηκε ωστόσο κανείς από τους τρεις άνδρες της παρέας, ο 28χρονος οδηγός και οι άλλοι δύο συνεπιβάτες, 18 και 21 ετών, ενώ το αυτοκίνητο υπέστη σοβαρές υλικές ζημιές. Χθες λοιπόν και λίγο πριν τις 6,30 το πρωί ο 40χρονος πατέρας της άτυχης 18χρονης με ένα πιστόλι κρότου πυροβόλησε κατά του σπιτιού 62χρονου συγγενή ενός εκ των αγοριών που επέβαιναν στο ΙΧ του τροχαίου δυστυχήματος. Σύμφωνα με πληροφορίες της εφημερίδας, ο 40χρονος πυροβόλησε με αβολίδωτα φυσίγγια, λόγο για τον οποίο εκτιμάται από την ΕΛ.ΑΣ. ότι πυροβόλησε για εκφοβισμό. Στα πυρά του 40χρονου ανταπέδωσε ο 62χρονος χρησιμοποιώντας κυνηγετικό όπλο, χωρίς ευτυχώς να τραυματιστεί κάποιος. Αστυνομικοί της Υποδιεύθυνσης Ασφάλειας Λάρισας συνέλαβαν χθες το πρωί τον 40χρονο, ενώ χθες το απόγευμα συνέλαβαν και τον 62χρονο. Οι δύο συλληφθέντες με την κατηγορία – μεταξύ άλλων – της νομοθεσίας περί όπλων αναμένεται σήμερα να οδηγηθούν ενώπιον του Εισαγγελέα Πλημμελειοδικών Λάρισας. Από την ΕΛ.ΑΣ. ερευνάται αν των χθεσινών πυροβολισμών προηγήθηκαν διαπληκτισμοί μελών των δύο οικογενειών, όπως είχε συμβεί και στον παρελθόν.  Πηγή: εφημερίδα Ελευθερία",False
newsbomb.gr,https://www.newsbomb.gr/ellada/story/1457296/liksi-synagermoy-entopistike-sti-larisa-o-35xronos-pou-eixe-eksafanistei-apo-tin-ilioypoli,ΕΛΛΑΔΑ,Λήξη συναγερμού: Εντοπίστηκε στη Λάρισα ο 35χρονος που είχε εξαφανιστεί από την Ηλιούπολη,2023-08-11T08:15:01+03:00,Newsbomb,"Newsbomb Τη γνωστοποίηση έκανε το «Χαμόγελο του Παιδιού». Αίσιο τέλος στην περιπέτεια του Αντώνη – Παναγιώτη Τακτικού, 35 ετών. Τα ίχνη του είχαν χαθεί στην Ηλιούπολη, ωστόσο, ο άνδρας βρέθηκε στη Λάρισα και είναι καλά στην υγεία του, σύμφωνα με ανακοίνωση από το «Χαμόγελο του Παιδιού». Όπως γνωστοποίησε το «Χαμόγελο του Παιδιού» η περιπέτεια του 35χρονου Αντώνη – Παναγιώτη Τακτικού από την Ηλιούπολη, έληξε, δίνοντας τέλος στην αγωνία των δικών του ανθρώπων που τον αναζητούσαν. Ο Αντώνης – Παναγιώτης Τακτικός, βρέθηκε στην περιοχή της Λάρισας και είναι καλά στην υγεία του. «Θα βρισκόμαστε κοντά στον Αντώνη – Παναγιώτη Τακτικό και την οικογένειά του για οτιδήποτε χρειαστεί», διαβεβαιώνει το «Χαμόγελο του Παιδιού».",False
newsbomb.gr,https://www.newsbomb.gr/ellada/story/1457293/odysseas-stamoylis-ta-senaria-pou-eksetazoun-oi-arxes-gia-ton-pnigmo-tou-11xronou-stin-ikaria,ΕΛΛΑΔΑ,Οδυσσέας Σταμούλης: Τα σενάρια που εξετάζουν οι Αρχές για τον πνιγμό του 11χρονου γιου του,2023-08-11T08:06:26+03:00,Newsbomb,"Newsbomb Ικαρία: Έχασε τη ζωή του 11χρονο αγόρι την ώρα που κολυμπούσε. Το βράδυ της Πέμπτης έγινε γνωστό πως ανασύρθηκε νεκρός από τη θάλασσα στους Φούρνους Ικαρίας ο 11χρονος γιος του. Σύμφωνα με την ΕΡΤ, ο γιος του Οδυσσέα Σταμούλη βρισκόταν για διακοπές μαζί με την μητέρα του στους Φούρνους Ικαρίας, από όπου η ίδια κατάγεται. Το παιδί έφυγε το μεσημέρι από το σπίτι για να κάνει μπάνιο στη θάλασσα. Ωστόσο, η ώρα περνούσε και το παιδί δεν επέστρεφε. Η μητέρα του ανησύχησε και στις 6:30 το απόγευμα ειδοποίησε τις αρχές. Λίγη ώρα αργότερα επιβεβαιώθηκαν οι χειρότεροι φόβοι της για το παιδί. Σύμφωνα με το OPEN, πλέον οι Αρχές εξετάζουν δύο σενάρια: ",True
newsbomb.gr,https://www.newsbomb.gr/ellada/story/1457289/mykoniatis-edose-1-boukali-nero-kai-4-evro-se-tourista-kai-epathe-tin-plaka-tou,ΕΛΛΑΔΑ,Μυκονιάτης έδωσε 1 μπουκάλι νερό και 4 ευρώ σε τουρίστα και... έπαθε την πλάκα του,2023-08-11T07:53:48+03:00,Newsbomb,"Newsbomb Του χάρισε 1.000 ευρώ και διαμονή σε υπερπολυτελές ξενοδοχείο Στα Social Media υπάρχει μία νέα μόδα: ολοένα και περισσότεροι TikTokers βγαίνουν στον δρόμο και ζητούν μικρές χάρες από περαστικούς, π.χ να τους δώσουν λίγα ψιλά, λίγο νερό ή να τους βοηθήσουν με κάτι, στη συνέχεια ανταμείβουν πλουσιοπάροχα όσους απαντούν θετικά. Τα βίντεο αυτά έχουν γίνει viral καθώς προκαλούν θετικά αισθήματα, και το δίδαγμα πως η καλοσύνη είναι αρετή και πάντα ανταμείβεται με τον έναν τρόπο ή τον άλλο. Σε αυτή την κατηγορία βίντεο ανήκει και η περίπτωση ενός Tik Toker που χάρισε 1.000 ευρώ και διαμονή σε υπερπολυτελές ξενοδοχείο σε έναν Μυκονιάτη, επειδή ο τελευταίος του πρόσφερε ένα μπουκάλι νερό. Ο MDmotivator (aka Zachery Dereniowski) προσποιήθηκε ότι δεν είχε χρήματα για να αγοράσει νερό και ζήτησε από τον Νίκο, έναν Μυκονιάτη οδηγό φορτηγού, να του δώσει μερικά.  Για την καλή του πράξη ο δήθεν άφραγκος τουρίστας τον αντάμειψε χαρίζοντάς του 1.000 ευρώ μετρητά και τού έκανε δώρο διαμονή στο υπερπολυτελές ξενοδοχείο μαζί με τον μικρό του γιο!",False
newsbomb.gr,https://www.newsbomb.gr/ellada/story/1457287/kerkyra-oi-arxes-den-einai-sigoures-gia-osa-katiggeile-i-40xroni-gia-aselgeia-se-varos-ton-paidion,ΕΛΛΑΔΑ,Κέρκυρα: Oι Αρχές δεν είναι σίγουρες για όσα κατήγγειλε η 40χρονη για ασέλγεια σε βάρος των παιδιών,2023-08-11T07:49:51+03:00,Newsbomb,"Newsbomb Κέρκυρα: 44χρονος κατηγορείται για ασέλγεια σε βάρος 5 ανήλικων παιδιών της συντρόφου του Η 40χρονη βρέθηκε το μεσημέρι της Τετάρτης στο Αστυνομικό Τμήμα Νότιας Κέρκυρας, όπου υπέβαλε καταγγελία εναντίον του 44χρονου συντρόφου της για ασέλγεια. Όπως υποστήριξε, θύματα του 44χρονου ήταν τα πέντε ανήλικα παιδιά της. Πρόκειται για δύο αγόρια ηλικίας 14 ετών σήμερα, ένα 12χρονο κορίτσι και ένα αγόρι και ένα κορίτσι 9 ετών. Οι αστυνομικοί σχημάτισαν εις βάρος του την σχετική δικογραφία, ενώ παράλληλα έδωσαν εντολή για ιατροδικαστική εξέταση των ανήλικων παιδιών, καθώς και εξέτασή τους από ειδικό παιδοψυχολόγο της Ελληνικής Αστυνομίας. Όπως υπογραμμίζουν πηγές της ΕΛ.ΑΣ στο Mega, η μητέρα των παιδιών δεν αναφέρθηκε στον χρόνο τέλεσης των καταγγελλόμενων πράξεων, κάτι που ενδέχεται να φανεί από την εξέταση των ιατρών ή από όσα θα αποκαλύψουν τα παιδιά στις συζητήσεις που θα έχουν με τους ειδικούς ψυχολόγους.  Οι Αρχές συνεχίζουν την έρευνα για το περιστατικό, όμως προς το παρόν υπογραμμίζουν ότι δεν μπορούν να είναι σίγουροι για την ακρίβεια των όσων κατήγγειλε η 40χρονη.",True
newsbomb.gr,https://www.newsbomb.gr/ellada/story/1457285/patra-andras-vazei-fotia-se-stathmevmena-aftokinita,ΕΛΛΑΔΑ,Πάτρα: Άνδρας βάζει φωτιά σε σταθμευμένα αυτοκίνητα,2023-08-11T07:40:33+03:00,Newsbomb,"Newsbomb Νεαρός άντρας βάζει φωτιά σε σταθμευμένα αυτοκίνητα στην Πάτρα και φεύγει με το ποδήλατό του. Τα περιστατικά που ανθρώπινο χέρι βάζει τη φωτιά σε διάφορα μέρη υπάρχουν ακόμη. Σύμφωνα με πληροφορίες του OPEN, νεαρός βάζει φωτιά σε αυτοκίνητα στην πόλη της Πάτρας και στη συνέχεια φεύγει αμέριμνος. Συγκεκριμένα, βίντεο, που δημοσιοποίησε στα μέσα κοινωνικής δικτύωσης χρήστης του TikTok ώστε να καταγγείλει δημόσια το συμβάν και να αφυπνίσει τους κατοίκους και όχι μόνο, δείχνει τον άνδρα να βάζει το χέρι του μέσα σε ένα αμάξι στην περιοχή όπου βρίσκονται τα ΤΕΙ της πόλης και να παραδίδει στις φλόγες το εσωτερικό του.Στη συνέχεια όμως, περπατάει, ανεβαίνει στο ποδήλατό του και απομακρύνεται.",True
newsbomb.gr,https://www.newsbomb.gr/ellada/story/1457283/agrinio-dais-syzygos-esteile-sto-nosokomeio-ti-gynaika-tou-martyras-i-12xroni-kori-tous,ΕΛΛΑΔΑ,Αγρίνιο: Νταής σύζυγος έστειλε στο νοσοκομείο τη γυναίκα του - «Μάρτυρας» η 12χρονη κόρη τους,2023-08-11T07:34:51+03:00,Newsbomb,"Newsbomb Άλλα δύο νέα επεισόδια ενδοοικογενειακής βίας σημειώθηκαν σε Αγρίνιο και Ζάκυνθου Χωρίς τέλος τα περιστατικά ενδοοικογενειακής βίας στο αστυνομικό δελτίο. Άλλα δύο νέα επεισόδια σημειώθηκαν σε Αγρίνιο και Ζάκυνθου. Στο Αγρίνιο, 52χρονος επιτέθηκε και χτύπησε τη 42χρονη σύζυγό του, μπροστά στα μάτια της 12χρονης κόρη τους. Ο δράστης συνελήφθη μετά από καταγγελία της συζύγου, η οποία νοσηλεύεται στο νοσοκομείο. Στη Ζάκυνθο, ένας άνδρας επιτέθηκε και δάγκωσε την εν διαστάσει σύζυγό του και τον κουνιάδο του. ",True
newsbomb.gr,https://www.newsbomb.gr/ellada/story/1457280/nea-filadelfeia-stin-elefsina-simera-to-teleftaio-antio-ston-29xrono-mixali,ΕΛΛΑΔΑ,Νέα Φιλαδέλφεια: Στην Ελευσίνα σήμερα το τελευταίο αντίο στον 29χρονο Μιχάλη,2023-08-11T07:23:08+03:00,Newsbomb,"Newsbomb Στις  17:00 το απόγευμα η κηδεία του άτυχου 29χρονου Μιχάλη Κατσουρή Συγγενείς, φίλοι, γνωστοί και  ο οργανισμός της ΑΕΚ θα τον αποχαιρετήσουν το απόγευμα της Παρασκευής και συγκεκριμένα στις 17.00 τον 29χρονο Μιχάλη που δολοφονήθηκε στη Νέα Φιλαδέλφεια από οπαδούς της Ντινάμο Ζάγκρεμπ. Η κηδεία θα πραγματοποιηθεί στον Ιερό Ναό Αγίου Κωνσταντίνου, στην Ελευσίνα όπου ζούσε με την οικογένειά του. Η μητέρα του η οποία κατέρρευσε όταν έμαθε για τη δολοφονία του γιου της, επιρρίπτει ευθύνες στο κράτος που δεν προστάτευσε το παιδί της και επέτρεψε να το δολοφονήσουν, ζητώντας ως δικαίωση για τη μνήμη του παιδιού της, τον εντοπισμό και την τιμωρία του δολοφόνου. Στο Θριάσιο νοσοοκομείο μεταφέρθηκε χθες ο πατέρας του 29χρονου Μιχάλη, ο οποίος νοσηλεύεται στην καρδιολογική κλινική μετά από έντονη αδιαθεσία και θα παραμείνει υπό παρακολούθηση για προληπτικούς λόγους ενώ η μητέρα πήρε εξιτήριο από το νοσοκομείο του «Ερυθρού Σταυρού». Η ΠΑΕ ΑΕΚ ανακοίνωσε την ημέρα και την ώρα της εξόδιου ακολουθουσίας, ενώ ο δήμος Ελευσίνας έκανε γνωστό πως μέχρι την κηδεία του Μιχάλη Κατσουρή δεν θα πραγματοποιηθεί στην πόλη καμία αθλητική ή πολιτιστική εκδήλωση.  Όπως αναφέρεται στη σχετική ανακοίνωση του Δήμου Ελευσίνας: «Σε ένδειξη πένθους για τον άδικο χαμό του 28χρονου συμπολίτη μας Μιχάλη Κατσούρη και μέχρι την τέλεση της εξοδίου ακολουθίας, δεν θα πραγματοποιηθεί καμία αθλητική ή πολιτιστική εκδήλωση, στα όρια του Δήμου μας. Εκφράζουμε τη βαθύτατη θλίψη και τα συλλυπητήριά μας στην οικογένειά του και στεκόμαστε στο πλευρό της, αυτές τις τραγικές στιγμές. Καλό ταξίδι, Μιχάλη». Στο μήνυμά της, η οικογένεια του Μιχάλη αναφέρει: «Ο Μιχάλης μας ήταν παιδί ευαίσθητο, καλόκαρδο που βοήθησε με αυτοθυσία στις φτώχιες, βοηθούσε άστεγους και είχε μεγάλη πίστη στο Θεό. Γι' αυτό η οικογένεια του, αποφασίσαμε αντί στεφάνων να γίνουν δωρεές για μικρά παιδιά, υπέρ του Σωματείου ""ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ"" στη μνήμη του αδικοχαμένου μας». Αριθμοί λογαριασμών σωματείου «ΕΛΠΙΔΑ»: Alpha Bank: IBAN: GR26 0140152015200200 2000 515 Εθνική Τράπεζα Ελλάδος: IBAN: GR20 0110080000000804 8089 836 Στην κατάθεση χρειάζεται να δηλωθεί το ονοματεπώνυμο του δωρητή και η φράση «ΜΙΧΑΛΗΣ». Μετά την πραγματοποίηση της δωρεάς παρακαλούνται οι δωρητές να επικοινωνήσουν με τα γραφεία του Συλλόγου είτε τηλεφωνικά στο (210-7700009)(επιλ: 1), είτε μέσω ηλεκτρονικού ταχυδρομείου στο syllogoselpida@elpida.org, ώστε να γνωστοποιήσουν τα στοιχεία τους προκειμένου να σταλεί σχετική απόδειξη δωρεάς. Κατάθεση έδωσε και ο αδερφός του Μιχάλη Κατσουρή, αναφέροντας χαρακτηριστικά: «Στις 04.00 με κάλεσε ο ξάδερφός μου και είπε ότι ο αδερφός μου, Μιχάλης έχει τραυματιστεί σοβαρά, χωρίς να ξέρει τον τρόπο που έγινε. Μετά από λίγα λεπτά μου ξανατηλεφώνησε και μου είπε ότι μάλλον έχει πεθάνει. Ήμουν εκτός Αττικής, οπότε έφτασα στο νοσοκομείο στις 8 παρά 10 το πρωί. Δε γνωρίζω πώς πέθανε ο αδερφός μου, όσο ζούσε ήταν ενεργός οπαδός της ΑΕΚ και ήταν και σε σύνδεσμο» Επισημαίνεται ότι στο πλαίσιο της έρευνας για τον εντοπισμό του δολοφόνου, ο ιατροδικαστής έλαβε δείγματα από το σώμα και τα νύχια του 29χρονου Μιχάλη Κατσούρη ώστε να ταυτοποιηθεί γενετικό υλικό που θα οδηγήσει στο δράστη.",False
newsbomb.gr,https://www.newsbomb.gr/ellada/story/1457278/pote-teleionoun-oi-therines-ekptoseis-ti-na-proseksete-stis-agores-sas,ΕΛΛΑΔΑ,Πότε τελειώνουν οι θερινές εκπτώσεις - Τι να προσέξετε στις αγορές σας,2023-08-11T07:15:18+03:00,Newsbomb,"Newsbomb Η αναγραφή ποσοστού έκπτωσης δεν είναι υποχρεωτική και ανήκει στην διακριτική ευχέρεια της επιχείρησης  Οι θερινές εκπτώσεις που ξεκίνησαν στις 10 Ιουλίου λήγουν στις 31 Αυγούστου. Κατά τη διάρκεια των εκπτώσεων, εκτός από την αναγραφή της παλαιάς και της νέας μειωμένης τιμής των αγαθών και υπηρεσιών που πωλούνται με έκπτωση, επιτρέπεται και η αναγραφή του ποσοστού έκπτωσης. Η Εθνική Συνομοσπονδία Ελληνικού Εμπορίου (ΕΣΕΕ) παρέχει οδηγίες προς τις Ομοσπονδίες και τους Εμπορικούς Συλλόγους σε όλη την χώρα, ώστε να ενημερώνουν τα μέλη τους για τις υποχρεώσεις του νόμου. Συγκεκριμένα: Κατά την περίοδο των εκπτώσεων στα καταστήματα θα πρέπει να υπάρχουν αναρτημένες αναγγελίες ότι πραγματοποιούνται εκπτώσεις. ",False
newsbomb.gr,https://www.newsbomb.gr/ellada/story/1457276/nea-filadelfeia-simera-oi-protes-apologies-ston-anakriti-gia-ti-dolofonia-tou-29xronou-mixali,ΕΛΛΑΔΑ,Νέα Φιλαδέλφεια: Σήμερα οι πρώτες απολογίες στον ανακριτή για τη δολοφονία του 29χρονου Μιχάλη,2023-08-11T07:04:41+03:00,Newsbomb,"Newsbomb Οι απολογίες τους αναμένεται να ολοκληρωθούν έως την Κυριακή Ξεκινούν σήμερα οι απολογίες των 105 συλληφθέντων ενώπιον των τριών ανακριτών για τη φονική συμπλοκή στη Νέα Φιλαδέλφεια, που στοίχισε τη ζωή στον 29χρονο Μιχάλη Κατσουρή. Οι απολογίες τους αναμένεται να ολοκληρωθούν έως την Κυριακή, και το ενδιαφέρον εστιάζεται στο αν θα επιμείνουν στους αρχικούς ισχυρισμούς τους ότι οι οικογενειάρχες που βρίσκονταν στην περιοχή με τα παιδιά τους, ήταν εκείνοι που τους επιτέθηκαν... Το πώς βρέθηκαν εκεί οι συλληφθέντες ωστόσο μένει να απαντηθεί... Τρεις ανακριτές, ένας τακτικός και δύο επίκουροι, θα διενεργήσουν την κύρια ανάκριση για την υπόθεση των αιματηρών επεισοδίων και της δολοφονίας του 29χρονου φιλάθλου της ΑΕΚ. Η κύρια ανάκριση ανατέθηκε στην 25η Τακτική Ανακρίτρια. Σήμερα πρόκειται να απολογηθούν οι τρεις πρώτες ομάδες κατηγορουμένων που θα οδηγηθούν ενώπιον των τριών Ανακριτών που ορίστηκαν για την υπόθεση. Ενώπιον των δικαστικών λειτουργών αναμένεται να βρεθούν περίπου 30 από τους κατηγορούμενους ανά ομάδες των 10 έως 12 ατόμων σε καθένα Ανακριτή.  Πέντε είναι οι βασικοί ύποπτοι για τη μοιραία μαχαιριά στον 29χρονο Μιχάλη Κατσουρή, που του κόστισε τη ζωή του το βράδυ της Δευτέρας στα αιματηρά επεισόδια στη Νέα Φιλαδέλφεια. Η αστυνομία έχει «κυκλώσει» έναν Κροάτη, έναν Αλβανό και τρεις Έληνες. Ο Αλβανός και ο Κροάτης κατά τη σύλληψή τους βρέθηκαν με αναδιπλούμενους σουγιάδες με αίμα και αμέσως διαχωρίστηκαν ως ύποπτοι για την δολοφονία. Οι δύο από τους τρεις Έλληνες είναι οργανωμένοι οπαδοί ελληνικής ομάδας, με βαρύ ποινικό μητρώο. Ο πρώτος βασικός ύποπτος, είναι Έλληνας, 27χρονος και παλιός γνώριμος της αστυνομίας, έχει συλληφθεί τέσσερις φορές: Το όνομά του εμφανίζεται και πάλι σε δικογραφία για εγκληματική οργάνωση με αρχηγό γυναίκα, που οργάνωνε επιδρομές, κλοπές και επιθέσεις σε συνδέσμους τον Μάρτιο του 2022, ωστόσο αφέθηκε ελεύθερος μέχρι τη δίκη η οποία αναβλήθηκε πριν από λίγους μήνες, σύμφωνα με την ΕΡΤ. Το κατάστημά του βρίσκεται πίσω από το γήπεδο του Παναθηναϊκού στη λεωφόρο Αλεξάνδρας και το μεσημέρι της Πέμπτης έγινε στόχος απο περίπου δέκα άτομα που επέβαιναν σε μηχανάκια, χωρίς διακριτικά. Οι δράστες έσαπσαν τζαμαρίες και τράπηκαν σε φυγή, ενώ η αστυνομία εκτιμά πως πρόκειται για αντίποινα οργανωμένων οπαδών άλλης ομάδας. Ο δεύτερος βασικός ύποπτος, Έλληνας και αυτός, 27 ετών, ο οποίος είχε συλληφθεί τον Φεβρουάριο του 2022 για συμμετοχή σε επεισόδια αθλητικής βίας. Ο τρίτος ύποπτος Έλληνας επίσης, αναζητείται, ενώ έχει ταυτοποιηθεί από αναρτήσεις στα μέσα κοινωνικής δικτύωσης, όπου δήλωνε την παρουσία αλλά και την συμμετοχή του στη συμπλοκή.",True
newsbomb.gr,https://www.newsbomb.gr/ellada/story/1457272/aerogefyra-zois-gia-48xrono-metaferthike-apo-tin-kalymno-stin-kriti,ΕΛΛΑΔΑ,Αερογέφυρα ζωής για 48χρονο - Μεταφέρθηκε από την Κάλυμνο στην Κρήτη,2023-08-11T06:46:23+03:00,Newsbomb,"Newsbomb Η κατάσταση της υγείας του σύμφωνα με τους γιατρούς της ΜΕΘ Αγίου Νικολάου χαρακτηρίζεται κρίσιμη Στο νοσοκομείο Αγίου Νικολάου με επείγουσα αεροδιακομιδή μεταφέρθηκε 48χρονος ασθενής, από το νοσοκομείο Καλύμνου όπου νοσηλευόταν, μετά την επιδείνωσή της υγείας του. Σύμφωνα με τους γιατρούς την Τετάρτη το απόγευμα η κατάσταση της υγείας του 48χρονου επιδεινώθηκε ακόμη περισσότερο με αποτέλεσμα να αποφασιστεί η άμεση μεταφορά του σε νοσοκομείο της Κρήτης. Σε χρόνο ρεκόρ οργανώθηκε η αεροδιακομιδή του ασθενή με τον 48χρονο να βρίσκεται πλέον διασωληνωμένος σε καταστολή στη ΜΕΘ του νοσοκομείου Αγίου Νικολάου. Η κατάσταση της υγείας του σύμφωνα με τους γιατρούς της ΜΕΘ Αγίου Νικολάου χαρακτηρίζεται κρίσιμη, με το προσωπικό της μονάδας να δίνει μάχη με το χρόνο για κρατηθεί στη ζωή ο ασθενής, ο οποίος σύμφωνα με πληροφορίες αντιμετωπίζει σοβαρό χρόνιο νόσημα. πηγή:ΕΡΤ ",False
newsbomb.gr,https://www.newsbomb.gr/ellada/story/1457271/ipa-ellinida-aksiomatikos-tis-polemikis-aeroporias-timithike-gia-ton-altrouismo-tis,ΕΛΛΑΔΑ,ΗΠΑ: Ελληνίδα αξιωματικός της Πολεμικής Αεροπορίας τιμήθηκε για τον αλτρουισμό της,2023-08-11T06:28:12+03:00,Newsbomb,"Newsbomb Κατά τη συμμετοχή της σε εκπαιδευτικό πρόγραμμα στις ΗΠΑ έσπευσε να βοηθήσει άνδρα που υπέστη επιληπτική κρίση και να παραμείνει δίπλα του μέχρι να φτάσουν οι πρώτες βοήθειες Αμερικανικοί ύμνοι για την Ελληνίδα αξιωματικό της Πολεμικής Αεροπορίας, Σμηναγό και Ιπταμένη Νοσηλεύτρια Αικατερίνη Σιγάλα, η οποία ενώ συμμετείχε σε εκπαιδευτικό πρόγραμμα στις Ηνωμένες Πολιτείες. Κατά τη διάρκεια της εκπαίδευσή της έσπευσε να βοηθήσει άνδρα που υπέστη επιληπτική κρίση και να παραμείνει δίπλα του μέχρι να φτάσουν οι πρώτες βοήθειες. Σε ανάρτησή της στο Facebook, η αμερικανική πρεσβεία στην Αθήνα εκθειάζει τη στάση της στα ελληνικά και στα αγγλικά. Συγκεκριμένα στη σχετική ανάρτηση τονίζονται τα εξής: «Η Σμηναγός και ιπτάμενη νοσηλεύτρια της Πολεμικής Αεροπορίας, Αικατερίνη Σιγάλα, επέδειξε την ακλόνητη δέσμευσή της να βοηθά τους άλλους, όταν βρέθηκε μπροστά σε μια έκτακτη κατάσταση, ενώ βρισκόταν σε εκπαιδευτικό πρόγραμμα στις Ηνωμένες Πολιτείες. Η Σμηναγός Σιγάλα, συμμετείχε σε εξειδικευμένο πρόγραμμα αγγλικών για την αεροπορία του Ινστιτούτου Ξένων Γλωσσών του Αμερικανικού Υπουργείου 'Αμυνας, το οποίο παρέχει εκπαίδευση και πολιτιστική εμβάθυνση για στελέχη του αμερικανικού στρατού και διεθνών εταίρων. Μια μέρα, ενώ βρίσκονταν στην τάξη, η Αικατερίνη και ο δάσκαλός της άκουσαν ένα ανησυχητικό ήχο και αμέσως αντιλήφθηκαν ότι κάτι δεν πήγαινε καλά. Ένας άνδρας υπέστη επιληπτική κρίση και βρέθηκε στο διάδρομο με τραύμα στο κεφάλι. Η Σμηναγός Σιγάλα, ιπτάμενη νοσηλεύτρια με πάνω από 13 χρόνια ιατρικής εμπειρίας, επενέβη για να βοηθήσει. Αξιολόγησε την κατάσταση, βοήθησε τον τραυματία και παρέμεινε δίπλα του μέχρι να φτάσουν οι πρώτες βοήθειες. Οι ενέργειες της Σμηναγού Σιγάλα όχι μόνο αναγνωρίστηκαν από την ηγεσία του Ινστιτούτου, αλλά συμβάδισαν και με την προσωπική της πεποίθηση να βοηθά τους άλλους. Είπε: ""Ως ιπτάμενη νοσηλεύτρια, δεν ξεχνώ ποτέ να συμβάλλω θετικά στη ζωή κάποιου άλλου, ακόμα και υπό τις πιο δύσκολες συνθήκες. Αυτή η μέρα ήταν μία από αυτές, και είμαι απεριόριστα ευγνώμων που πρόσφερα άμεση βοήθεια και είμαι ευτυχισμένη που ξέρω ότι αυτός ο άνδρας είναι τώρα ασφαλής και υγιής. Ευχαριστούμε, Σμηναγέ Σιγάλα!» ",False
newsbomb.gr,https://www.newsbomb.gr/ellada/story/1457226/xania,ΕΛΛΑΔΑ,Χανιά: Ανοίγουν τα στόματα για το κύκλωμα παράνομων υιοθεσιών,2023-08-11T06:15:58+03:00,Newsbomb,"Newsbomb Χανιά: Οι εννέα συλληφθέντες έχουν λάβει προθεσμία για να απολογηθούν στις 13 Αυγούστου Μία ακόμα ύποπτη περίπτωση παράνομης υιοθεσίας βλέπει το φως της δημοσιότητας, στο πλαίσιο της έρευνας που διεξάγεται για το κύκλωμα παράνομων υιοθεσιών με έδρα τα Χανιά. Βρέφος ζει από το 2022 στο σπίτι ζευγαριού σε πόλη της βορείου Ελλάδος, το οποίο φέρεται να είχε απορριφθεί από τις αρμόδιες κοινωνικές υπηρεσίες, ως ακατάλληλο για υιοθεσία. Τέλικα το ζευγάρι αυτό βρέθηκε με ένα μωρό στα χέρια, με μία μοναδική εξουσιοδότηση από την φερόμενη βιολογική μητέρα του βρέφους. Στην εξουσιοδότηση αυτή εξέφρασε την επιθυμία το παιδί της να μεγαλώσει κοντά σε αυτούς τους ανθρώπους, όπως αναφέρει το Cretalive, με την υπόθεση να βρίσκεται στο «κάδρο» των Αρχών και των αρμόδιων υπηρεσιών. Αστυνομικοί κύκλοι αναφέρουν ότι τα στόματα πλέον ανοίγουν και από τις γυναίκες που χρησιμοποιήθηκαν ως παρένθετες και είναι έτοιμες να γεννήσουν και από εργαζόμενους στο Κέντρο και κάποιους κατηγορούμενους. Το ελεγχόμενο Κέντρο Υποβοηθούμενης Αναπαραγωγής συνεχίζει να λειτουργεί με την άδεια της αρμόδιας Αρχής, με διαδικασίες και πράξεις που εμφανίζονται απόλυτα νόμιμες να βρίσκονται σε εξέλιξη, καθώς η δικογραφία δεν αφορά στο σύνολο του προσωπικού του Κέντρου. Η ΕΛ.ΑΣ. για κάποιους από τους γιατρούς και τους εργαζόμενους στο Κέντρο δεν έχει κάποιο επιβαρυντικό στοιχείο.  Ένας 73χρονος φέρεται να είναι ο αρχηγός του κυκλώματος παράνομων υιοθεσιών στα Χανιά, με την Αστυνομία να έχει συλλάβει ακόμα έξι γυναίκες 44, 41, 41, 38, 37 και 28 ετών που είχαν διαφορετικούς ρόλους. Σύμφωνα με αποκλειστικές πληροφορίες του Newsbomb.gr, ο εγκέφαλος Γ.Ι. είναι γυναικολόγος - μαιευτήρας και φέρεται να είναι ο άνθρωπος που κινούσε τα νήματα στο κύκλωμα «βιομηχανίας γεννήσεων». Το δεύτερο μέλος είναι κλινικός εμβρυολόγος. Εκ παραδρομής αναφέρθηκε ότι ο χειρούργος γυναικολόγος Κ.Κ. που εργάζεται στη μονάδα συνελήφθη, κάτι που δεν ισχύει. Αστυνομικοί κύκλοι αναφέρουν πως «είμαστε στην αρχή μιας τεράστιας έρευνας» για την πρωτόγνωρη αυτή υπόθεση για τα ελληνικά δεδομένα της εγκληματικής οργάνωσης με τα «κατά παραγγελία» βρέφη. Σύμφωνα με καλά πληροφορημένες πηγές που επικαλείται η ιστοσελίδα Cretalive μόνο τα αρχεία που κατέσχεσαν οι αστυνομικοί από τις εγκαταστάσεις του Κέντρου, έγγραφα, σκληροί δίσκοι, υπολογιστές κλπ, καλύπτουν περίπου μία δεκαετία πίσω. Οι πτυχές που έχουν να διερευνήσουν οι αρμόδιοι είναι πολλές και διαφορετικές και το έργο των εισαγγελικών και δικαστικών αρχών είναι εξίσου δύσκολο. Ήταν πριν από μήνες όταν στο Τμήμα Αντιμετώπισης Οργανωμένου Εγκλήματος Κρήτης έφθασε μία πληροφορία που ανέφερε ότι σε κάποια σπίτια στα Χανιά είχαν εγκατασταθεί πολλές εγκυμονούσες γυναίκες. Από αυτή την πληροφορία άρχισε σιγά-σιγά να ξετυλίγεται το κουβάρι αυτής της πολυσύνθετης υπόθεσης. Όπως έγραψε το Cretalive, περίπου 30 αλλοδαπές γυναίκες, από χώρες των Βαλκανίων και της ανατολικής Ευρώπης, εντοπίστηκαν σε τέτοια σπίτια. Οι περισσότερες είναι σε κατάσταση προχωρημένης εγκυμοσύνης. Αυτές οι γυναίκες είναι υπό επιτήρηση. Ο εισαγγελέας αναμένεται να αποφανθεί αν θα χαρακτηριστούν θύματα εμπορίας ανθρώπων ώστε να τεθούν υπό την προστασία του νόμου και έτσι θα έχουν τη δυνατότητα να κάνουν χρήση των παροχών που προσφέρει η ΜΚΟ Α21, με τη φιλοξενία τους σε δομές, στις οποίες είναι εξασφαλισμένη η διατροφή τους και η ιατροφαρμακευτική τους περίθαλψη. Για κάθε μετακίνηση τους ωστόσο θα πρέπει να ενημερώνεται ο εισαγγελέας. Οι εννέα συλληφθέντες του κυκλώματος «βιομηχανίας γεννήσεων» από τα Χανιά έλαβαν προθεσμία έως την Κυριακή (13/08), για να απολογηθούν. Το βράδυ της Τετάρτης, 9 Αυγούστου, οι συλληφθέντες που – σύμφωνα με την ΕΛΑΣ – δραστηριοποιούνταν στην κατ’ επάγγελμα εμπορία ανθρώπων μέσω της «βιομηχανοποίησης γεννήσεων» στα Χανιά ζήτησαν και έλαβαν προθεσμία να απολογηθούν. Μερικά λεπτά μετά τις 18:30, οι κατηγορούμενοι πέρασαν το «κατώφλι» του εισαγγελέα και ύστερα από «μαραθώνια» διαδικασία, η οποία διήρκησε 7 ώρες, πήραν προθεσμία ώστε να απολογηθούν την προσεχή Κυριακή (13/08). Ο συνήγορος υπεράσπισης του 73χρονου ιατρού –ο οποίος φέρεται να είναι ο «εγκέφαλος» του κυκλωμάτος–ανέφερε ότι «η υπόθεση είναι εξαιρετικά συνθέτη, πρωτόγνωρη και για τα δεδομένα της περιοχής, αλλά ενδεχομένως και τα ελληνικά δεδομένα. Αυτό είχε σαν αποτέλεσμα να υπάρξει μία μακρά επεξεργασία από τις εισαγγελικές αρχές. Πήραμε προθεσμία για την απολογία, γιατί ο όγκος της δισκογραφίας είναι δυσθεώρητος», μιλώντας στους δημοσιογράφους. Ακόμη, τόνισε πως ο εντολέας του υποστηρίζει ότι «ο μοναδικός του σκοπός ήταν να ενισχύσει ανθρώπους που είχαν στόχο να γίνουν γονείς και ότι με την επεξεργασία που θα γίνει, θα αναδειχθεί η πραγματική διάσταση και αυτή θα είναι διαφορετική από αυτή που έχει κυκλοφορήσει μέχρι τώρα στα Μέσα ενημέρωσης». Ενώπιον του Εισαγγελέα Χανίων οδηγήθηκαν το απόγευμα της Τετάρτης 9 Αυγούστου, εννέα συλληφθέντες ως μέλη κυκλώματος εκμετάλλευσης γυναικών στον τομέα της αφαίρεσης ωαρίων και παρένθετης μητρότητας καθώς και εξαπάτησης μέσω εικονικών εξωσωματικών.",False
newsbomb.gr,https://www.newsbomb.gr/ellada/story/1457238/odysseas-stamoylis-eida-ton-11xrono-nekro-apokalyptiki-martyria-gia-ton-pnigmo-stin-ikaria,ΕΛΛΑΔΑ,Οδυσσέας Σταμούλης: «Είδα τον 11χρονο νεκρό» - Αποκαλυπτική μαρτυρία για τον πνιγμό στην Ικαρία,2023-08-11T06:10:43+03:00,,"Βασιλική Ασμανίδου Όσα περιγράφει αυτόπτης μάρτυρας για τον πνιγμό του 11χρονου γιου του Οδυσσέα Σταμούλη στο Newsbomb.gr «Είδα τον 11χρονο γιο του Οδυσσέα Σταμούλη νεκρό, δεν θα το ξεχάσω ποτέ». Τα λόγια αυτά ανήκουν στον εντεταλμένο δημοτικό σύμβουλο Ικαρίας, υπεύθυνο για τα θέματα εξωτερικής πολιτικής του δήμου, Γιάννη Φραγκουλίδη. Ο ίδιος ήταν αυτόπτης μάρτυρας όταν ανασύρθηκε νεκρός από τους Φούρνους Ικαρίας ο 11χρονος. Όπως λέει ο Γιάννης Φραγκουλίδης αποκλειστικά στο Newsbomb.gr, από τις 18:30 της Πέμπτης (10 Αυγούστου), όταν έγινε γνωστό ότι αγνοούνταν ένα παιδί 11 ετών, αμέσως σήμανε συναγερμός στην Ικαρία για τον εντοπισμό του. «Χτύπησε το τηλέφωνό μου. ""Χάθηκε ένα παιδί"", μου είπαν στο τηλέφωνο», αναφέρει χαρακτηριστικά ο Γιάννης Φραγκουλίδης και εξιστορεί λεπτό προς λεπτό τα εφιαλτικά λεπτά μέχρι τον εντοπισμό του νεκρού γιου του Οδυσσέα Σταμούλη. «Κάναμε ανακοινώσεις από τα μεγάφωνα για να βρεθεί το παιδί. Πήραμε αυτοκίνητα του δήμου και κάναμε παντού έρευνες. Το παιδί δεν μπορούσαμε να το εντοπίσουμε πουθενά. Στη συνέχεια σκεφτήκαμε μήπως κάποιος άρπαξε το παιδί, όμως τίποτα από όλα αυτά δεν είχε συμβεί»...  Περίπου στις 19:00 της Πέμπτης όλοι έτρεξαν προς την παραλία και άρχισαν να ψάχνουν εκεί για τον εντοπισμό του 11χρονου γιου του Οδυσσέα Σταμούλη. «Είδαμε τη μητέρα του παιδιού, ήταν ένα ράκος. Είδαμε το παιδάκι και τον γιατρό που προσπαθούσε να το κρατήσει στη ζωή. Ήταν ήδη πολύ αργά, ο 11χρονος είχε πνιγεί», θυμάται ο Γιάννης Φραγκουλίδης, μιλώντας στο Newsbomb.gr. Ο 11χρονος γιος του Οδυσσέα Σταμούλη φόρεσε το μαγιό του, πήρε τη μάσκα του και πήγε για κολύμπι σε παραλία κοντά στο λιμάνι. Η μητέρα του τον έψαχνε από νωρίς το απόγευμα, ενημερώνοντας τις Αρχές στις 18.30 ότι τον αναζητεί. Αμέσως άρχισαν οι έρευνες από την Αστυνομία και το Λιμενικό, οι οποίες είχαν τραγική κατάληξη, καθώς ο ανήλικος εντοπίστηκε στις 20.30. Δύτες βούτηξαν στο νερό και τον είδαν να είναι μπλεγμένος σε δίχτυα, δύο μέτρα κάτω από την επιφάνεια της θάλασσας. Ο γιατρός μετέβη στο σημείο και του έκανε τεχνητή αναπνοή η οποία δεν ήταν επιτυχής. Το παιδί διεκομίσθη με ασθενοφόρο του ΕΚΑΒ στο αγροτικό ιατρείο Φούρνων όπου διαπιστώθηκε απλά ο θάνατός του. Ο γνωστός ηθοποιός σε παλαιότερη συνέντευξή του είχε μιλήσει για τον γιο του και είχε αναφέρει πως έπαιρνε το παιδί τα Σαββατοκύριακα, καθώς έχει χωρίσει με την μητέρα του. «Ο πιο σημαντικός ρόλος μου ήταν του πατέρα. Ήθελα πολύ πρόβα για να τον παίξω. Τον γιο μου τον παίρνω τα σαββατοκύριακα αλλά δεν μου φτάνουν μόνο δυο ημέρες που τον έχω».",False
newsbomb.gr,https://www.newsbomb.gr/ellada/story/1457253/kairos-neo-kyma-isxyron-anemon-kai-kataigidon,ΕΛΛΑΔΑ,Καιρός: Συνεχίζονται και σήμερα οι ισχυροί άνεμοι και οι καταιγίδες -  Πτώση της θερμοκρασίας (vid),2023-08-11T06:05:03+03:00,Newsbomb,"Newsbomb Βροχές και καταιγίδες θα εκδηλωθούν κυρίως στην κεντρική και βόρεια Ελλάδα Αλλάζει το σκηνικό του καιρού, φέρνοντας ανάσα δροσιάς. Συγκεκριμένα, αναμένονται βροχές και καταιγίδες κυρίως στα κεντρικά, τα ανατολικά και τα βόρεια τμήματα της επικράτειας. Βροχές και καταιγίδες θα εκδηλωθούν κυρίως στην κεντρική και βόρεια Ελλάδα, τις μεσημεριανές και απογευματινές ώρες. Το αναμενόμενο επεισόδιο βροχόπτωσης κατατάσσεται στην Κατηγορία 1 (Χαμηλή), σύμφωνα το meteo.gr του Εθνικού Αστεροσκοπείου Αθηνών. Βροχές κατά περιόδους αναμένονται στον νομό και την πόλη της Θεσσαλονίκης, με πιθανότητα για σποραδικές καταιγίδες. Παροδικές βροχές σε περιοχές της ανατολικής ηπειρωτικής χώρας και του Αιγαίου και τις θερμές ώρες σε ορεινά κυρίως ηπειρωτικά τμήματα. Άνεμοι βορείων διευθύνσεων 6-7 μποφόρ στο Αιγαίο. Τοπικά υψηλή επικινδυνότητα εκδήλωσης και εξάπλωσης δασικών πυρκαγιών στα ανατολικά και στα νησιά του Αιγαίου.  Πιο αναλυτικά, την Παρασκευή 11 Αυγούστου 2023 αναμένονται τοπικά αυξημένες νεφώσεις. Παροδικές βροχές θα εκδηλωθούν σε περιοχές της ανατολικής ηπειρωτικής χώρας και του Αιγαίου, στη Χαλκιδική, και τις θερμές ώρες της ημέρας σε ορεινά κυρίως ηπειρωτικά τμήματα. Υψηλή θα είναι η επικινδυνότητα εκδήλωσης και εξάπλωσης δασικών πυρκαγιών στα ανατολικά ηπειρωτικά και στα νησιά του Αιγαίου. Η θερμοκρασία θα κυμανθεί στη Δυτική Μακεδονία από 12 έως 29 βαθμούς, στην υπόλοιπη Βόρεια Ελλάδα από 15 έως 31-33, στην Ήπειρο από 17 έως 32-33 βαθμούς, στη Θεσσαλία από 18 έως 33-34, στα υπόλοιπα ηπειρωτικά από 19 έως 31-33 βαθμούς, στα νησιά του Ιονίου από 21 έως 32 βαθμούς και στα νησιά του Αιγαίου και στην Κρήτη από 21 έως 31 βαθμούς, ενώ στα νησιά του Ανατολικού Αιγαίου και στη Νότια Κρήτη οι μέγιστες θα φτάσουν τοπικά στους 33-34 βαθμούς Κελσίου. Οι άνεμοι θα πνέουν στο Αιγαίο από βόρειες διευθύνσεις με εντάσεις 5-6 μποφόρ, αλλά σταδιακά θα επικρατήσει βόρειο βορειοδυτικό ρεύμα με ίδιες εντάσεις και στα ανατολικά πελάγη θα ενταθεί τοπικά στα 7 μποφόρ. Βόρειοι βορειοδυτικοί με εντάσεις 4-5 μποφόρ θα πνέουν στο Ιόνιο. Στην Αττική περιμένουμε παροδικά αυξημένες νεφώσεις, με πιθανότητα για λίγες ασθενείς βροχές. Οι άνεμοι θα πνέουν βόρειοι βορειοανατολικοί με εντάσεις 4-5 μποφόρ. Η θερμοκρασία θα κυμανθεί από 23 έως 31 βαθμούς, αλλά στα βόρεια και ανατολικά θα διατηρηθεί 2-3 βαθμούς χαμηλότερα. Στη Θεσσαλονίκη αναμένονται τοπικές νεφώσεις, κυρίως κατά τις θερμές ώρες της ημέρας. Οι άνεμοι θα πνέουν βορειοδυτικοί με εντάσεις 3-4 μποφόρ και τις θερμές ώρες της ημέρας από νότιες διευθύνσεις με ίδιες εντάσεις. Η θερμοκρασία θα κυμανθεί από 23 έως 31 βαθμούς.. Ο μετεωρολόγος έκανε λόγο για μπόρες που ίσως έχουν τη μορφή μπουρινιού και θα συνοδεύονται από δυνατούς ανέμους ακόμη και χαλαζοπτώσεις, Υποχώρηση των υψηλών θερμοκρασιών επίκειται τις επόμενες ημέρες στη χώρα, με τον καιρό να γίνεται πιο δροσερός έως τον Δεκαπενταύγουστο, με αισθητή πτώση της θερμοκρασίας και ενίσχυση των ανέμων. Η «βουτιά» στο θερμόμετρο έχει ήδη γίνει αισθητή από προχθές (08/08), με την πρόγνωση να δείχνει έως 33℃. Οι άνεμοι αύριο (11/08), θα είναι εντάσεως 4 – 5 μποφόρ και Ιόνιο και ξηρά, ενώ στο Αιγαίο θα πνέουν 5 – 7 και στην Κάρπαθο 7 μποφόρ. Το Σάββατο, όμως, η ένταση αυτών ενισχύεται σε 7 – 8 μποφόρ σε Αιγαίο, Εύβοια, Βοιωτία και Αττική, γεγονός το οποίο καθιστά την ημέρα κρίσιμη, με αυξημένες πιθανότητες για την εκδήλωση πυρκαγιών ιδίως στις συγκεκριμένες περιοχές. Οι επικίνδυνες μέρες, όμως, δε σταματούν εκεί, αλλά συνεχίζονται μέχρι και την Τετάρτη (16/08), όταν και η θερμοκρασία αναμένεται να σημειώσει μικρή αλλά αισθητή άνοδο –Κυριακή και Δευτέρα έως 35℃, Τρίτη και Τετάρτη έως 36℃– αλλά οι άνεμοι θα είναι βόρειοι και εξαιρετικά ισχυροί, εντάσεως 7 – 8 μποφόρ στο Αιγαίο και στις περιοχές της Εύβοιας, Βοιωτίας, Αττικής και Ανατολικής Πελοποννήσου.",True
newsbomb.gr,https://www.newsbomb.gr/ellada/story/1457224/nea-filadelfeia-aftoi-einai-oi-5-ypoptoi-gia-ti-dolofonia-tou-mixali-katsouri,ΕΛΛΑΔΑ,Νέα Φιλαδέλφεια: Αυτοί είναι οι 5 ύποπτοι για τη δολοφονία του Μιχάλη Κατσουρή,2023-08-11T06:01:12+03:00,Newsbomb,"Ο ΠΡΩΤΟΣ ΒΑΣΙΚΟΣ ΥΠΟΠΤΟΣ ΕΙΝΑΙ ΠΑΛΙΟΣ ΓΝΩΡΙΜΟΣ ΤΗΣ ΑΣΤΥΝΟΜΙΑΣ Newsbomb Νέα Φιλαδέλφεια: Η αστυνομία έχει «κυκλώσει» έναν Κροάτη, έναν Αλβανό και τρεις Έλληνες Πέντε είναι οι βασικοί ύποπτοι για τη μοιραία μαχαιριά στον 29χρονο Μιχάλη Κατσουρή, που του κόστισε τη ζωή του το βράδυ της Δευτέρας στα αιματηρά επεισόδια στη Νέα Φιλαδέλφεια. Η αστυνομία έχει «κυκλώσει» έναν Κροάτη, έναν Αλβανό και τρεις Έληνες. Ο Αλβανός και ο Κροάτης κατά τη σύλληψή τους βρέθηκαν με αναδιπλούμενους σουγιάδες με αίμα και αμέσως διαχωρίστηκαν ως ύποπτοι για την δολοφονία. Οι δύο από τους τρεις Έλληνες είναι οργανωμένοι οπαδοί ελληνικής ομάδας, με βαρύ ποινικό μητρώο. Ο πρώτος βασικός ύποπτος, είναι Έλληνας, 27χρονος και παλιός γνώριμος της αστυνομίας, έχει συλληφθεί τέσσερις φορές:  Το όνομά του εμφανίζεται και πάλι σε δικογραφία για εγκληματική οργάνωση με αρχηγό γυναίκα, που οργάνωνε επιδρομές, κλοπές και επιθέσεις σε συνδέσμους τον Μάρτιο του 2022, ωστόσο αφέθηκε ελεύθερος μέχρι τη δίκη η οποία αναβλήθηκε πριν από λίγους μήνες, σύμφωνα με την ΕΡΤ. Το κατάστημά του βρίσκεται πίσω από το γήπεδο του Παναθηναϊκού στη λεωφόρο Αλεξάνδρας και το μεσημέρι της Πέμπτης έγινε στόχος απο περίπου δέκα άτομα που επέβαιναν σε μηχανάκια, χωρίς διακριτικά. Οι δράστες έσαπσαν τζαμαρίες και τράπηκαν σε φυγή, ενώ η αστυνομία εκτιμά πως πρόκειται για αντίποινα οργανωμένων οπαδών άλλης ομάδας. Ο δεύτερος βασικός ύποπτος, Έλληνας και αυτός, 27 ετών, ο οποίος είχε συλληφθεί τον Φεβρουάριο του 2022 για συμμετοχή σε επεισόδια αθλητικής βίας. Ο τρίτος ύποπτος Έλληνας επίσης, αναζητείται, ενώ έχει ταυτοποιηθεί από αναρτήσεις στα μέσα κοινωνικής δικτύωσης, όπου δήλωνε την παρουσία αλλά και την συμμετοχή του στη συμπλοκή. Οι Bad Blue Boys ήρθαν στη χώρα μας εξοπλισμένοι με σουγιάδες, στυλιάρια, τάβλες με καρφιά, σιδερένιους σωλήνες και επικαλαμίδες. Τα όπλα ωστόσο δεν εντοπίστηκαν στους ελέγχους που έγιναν στα σύνορα, όπως αναφέρει και η ΕΡΤ, κάτι που οδηγεί την αστυνομία να πιστεύει πως τα προμηθεύτηκαν από Έλληνες σκληροπυρηνικούς οπαδούς. Σήμερα ξεκινάει η απολογία των 105 συλληφθέντων, οι οποίοι θα απολογηθούν σε ομάδες ενώπιον τριών ανακριτών. Η διαδικασία αναμένεται να ολοκληρωθεί το βράδυ της Κυριακής. Την ίδια στιγμή αποκαλυπτικά είναι τα στοιχεία που έρχονται στο «φως» της δημοσιότητας από τις καταθέσεις - «φωτιά» όσων έζησαν την αιματηρή επίθεση στη Νέα Φιλαδέλφεια, όπου ο 29χρονος Μιχάλης έχασε τη ζωή του μετά τη δολοφονική μαχαιριά των Κροατών χούλιγκανς. Αστυνομικοί, οπαδοί της ΑΕΚ, τραυματίες και άλλοι έχουν δώσει τις δικές τους μαρτυρίες για τα όσα συνέβησαν το βράδυ της Δευτέρας. Σύμφωνα με το ρεπορτάζ του OPEN, ο ειδικός φρουρός τονίζει ότι ακολουθούσαν τα άτομα σε μία απόσταση 50 μέτρων και πως περίμεναν ενισχύσεις. Πιο συγκεκριμένα ο ειδικός φρουρός αναφέρει: «Μπήκαμε πίσω από τα άτομα και τα ακολουθούσαμε σε μια απόσταση 50 μέτρων. Εν συνεχεία τα άτομα κινήθηκαν στην οδό Λεύκης ενώ εμείς κατόπιν εντολής του τμήματος ασφαλείας, παραμείναμε στο σημείο, δίνοντας εικόνα και αναμένοντας ενισχύσεις. Τα άτομα αυτά κινήθηκαν επί της Πατριάρχου Κωνσταντίνου και ενεπλάκησαν με άτομα, οπαδούς αντίπαλης ομάδας. Κατά τη διάρκεια της συμπλοκής και ώρα 23:15 προσήλθε η ΔΡΑΣΗ 30 για ενίσχυση. Κατόπιν με εντολή του Κέντρου ασφαλείας κινηθήκαμε παράλληλα των ατόμων τα οποία άρχισαν να διασπώνται σε παράλληλες κατευθύνσεις». Όπως καταθέτει ο ειδικός φρουρός, δέχθηκαν επίθεση από 150 Κροάτες χούλιγκαν. Χαρακτηριστικά στην κατάθεσή του αναφέρει: «Είμαι αστυνομικός, φέρω το βαθμό του Ειδικού Φρουρού. Την 07/08/2023 διαταχθήκαμε προς εκτέλεση υπηρεσίας στην ευρύτερη περιοχή των Πατησίων κατά το ωράριο 20:00 έως 02:00 της επόμενης ημέρας. Περί ώρα 23:25 της 07/08/2023 λάβαμε εντολή από το Κέντρο Ασφαλείας, να ενσωματωθούμε με την ΟΠΚΕ Κ-223, επί της οδού Ανθέων για εντοπίσουμε στα πέριξ στενά, άτομα – οπαδούς οι οποίοι συμμετείχαν σε επεισόδια που έλαβαν χώρα σε προγενέστερο χρόνο εξωτερικά του γηπέδου ΟΠΑΠ ΑΡΕΝΑ στη Φιλαδέλφεια Αττικής. Κατά την περιπολία μας στο ανωτέρω σημείο και συγκεκριμένα στην συμβολή των οδών Προμπονά και Αριοβαρζανού, εντοπίσαμε περί τα 150 άτομα με σκουρόχρωμα ρούχα και καλυμμένα χαρακτηριστικά του πρόσωπου τους με κουκούλες και καπέλα, τα οποία στη θέα μας κατευθύνθηκαν επί της οδού Αριοβαρζανού». Το Open παρουσιάζει κατάθεση τραυματία των επεισοδίων, ο οποίος είχε πάει στο γήπεδο με τον ανήλικο γιο του για να πάρει εισιτήρια. «Περίπου στις 23.00 με έναν φίλο μου και τον ανήλικο γιο μου, πήγαμε στο γήπεδο να βρω τον φίλο μου και να πάρω τα εισιτήρια που μου είχε βρει. Περίπου στις 23.30 φτάσαμε στη συμβολή των οδών Δεκελείας με τη Φωκών. Κατέβηκα από το αυτοκίνητο και χωρίς να το καταλάβω δέχτηκα επίθεση από πολλά άτομα τα οποία άρχισαν να με χτυπούν με στειλιάρια που κρατούσαν ενώ όπως είδα είχαν καλυμμένα τα πρόσωπά τους με κράνη και κουκούλες. Ευτυχώς τον γιο μου τον πήρε ο φίλος μου και τον πήγε στο σπίτι, χωρίς να τον ακουμπήσουν». Κατάθεση έδωσε και ο αδερφός του Μιχάλη Κατσουρή, αναφέροντας χαρακτηριστικά: «Στις 04.00 με κάλεσε ο ξάδερφός μου και είπε ότι ο αδερφός μου, Μιχάλης έχει τραυματιστεί σοβαρά, χωρίς να ξέρει τον τρόπο που έγινε. Μετά από λίγα λεπτά μου ξανατηλεφώνησε και μου είπε ότι μάλλον έχει πεθάνει. Ήμουν εκτός Αττικής, οπότε έφτασα στο νοσοκομείο στις 8 παρά 10 το πρωί. Δε γνωρίζω πώς πέθανε ο αδερφός μου, όσο ζούσε ήταν ενεργός οπαδός της ΑΕΚ και ήταν και σε σύνδεσμο» Επισημαίνεται ότι στο πλαίσιο της έρευνας για τον εντοπισμό του δολοφόνου, ο ιατροδικαστής έλαβε δείγματα από το σώμα και τα νύχια του 29χρονου Μιχάλη Κατσούρη ώστε να ταυτοποιηθεί γενετικό υλικό που θα οδηγήσει στο δράστη. Σήμερα το απόγευμα και κάτω από δρακόντεια μέτρα ασφαλείας, παρουσία και των δύο γονιών του, θα τελεστεί η κηδεία του Μιχάλη Κατσουρή. Η μητέρα του έχει λάβει εξιτήριο από τον Ερυθρό Σταυρό όπου νοσηλευόταν με συμπτώματα εμφράγματος, ενώ και ο πατέρας του, ο οποίος μετά από λιποθυμικό επεισόδιο εισήχθη στο Θριάσιο, αναμένεται να πάρει εξιτήριο εντός της ημέρας για να παραστεί στην κηδεία του γιου του. Η Εξόδιος Ακολουθία θα τελεστεί στις 17:00, στον Ιερό Ναό Αγίου Κωνσταντίνου στην Ελευσίνα, πόλη στην οποία έμενε. Η οικογένειά του ζήτησε αντί στεφάνων να κατατεθούν δωρεές υπέρ του σωματείου «ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ». Η ΠΑΕ ΑΕΚ κοινοποίησε το μήνυμα της οικογένειας, στο οποίο εξηγούν τους λόγους που επιθυμούν να γίνουν οι δωρεές υπέρ της ΕΛΠΙΔΑΣ και ραγίζουν καρδιές. «Ο Μιχάλης μας ήταν παιδί ευαίσθητο, καλόκαρδο που βοήθησε με αυτοθυσία στις φωτιές, βοηθούσε άστεγους και είχε μεγάλη πίστη στο Θεό. Γι' αυτό η οικογένεια του, αποφασίσαμε αντί στεφάνων να γίνουν δωρεές για μικρά παιδιά, υπέρ του Σωματείου ""ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ"" στη μνήμη του αδικοχαμένου μας», γράφουν στο μήνυμά τους.",True
newsbomb.gr,https://www.newsbomb.gr/ellada/story/1457249/xalkidiki-nekros-48xronos-pou-kolympoyse-sti-nikiti,ΕΛΛΑΔΑ,Χαλκιδική: Νεκρός 48χρονος που κολυμπούσε στη Νικήτη,2023-08-11T05:55:08+03:00,Newsbomb,"Newsbomb Προανάκριση διενεργείται από το Γ’ Λιμενικό Τμήμα Ν. Μαρμαρά του Λιμεναρχείου Ιερισσού Χωρίς τις αισθήσεις του ανασύρθηκε, μεσημβρινές ώρες σήμερα, από τη θαλάσσια περιοχή παραλίας «Νικήτης» Ν. Μαρμαρά Σιθωνίας Χαλκιδικής, 48χρονος αλλοδαπός. Ο ανωτέρω διεκομίσθη στο Κέντρο Υγείας Αγίου Νικολάου όπου διαπιστώθηκε ο θάνατός του, ενώ το πτώμα πρόκειται να μεταφερθεί στο Εργαστήριο Ιατροδικαστικής και Διαβατών για τη διενέργεια νεκροψίας-νεκροτομής. Προανάκριση διενεργείται από το Γ’ Λιμενικό Τμήμα Ν. Μαρμαρά του Λιμεναρχείου Ιερισσού.",False
newsbomb.gr,https://www.newsbomb.gr/ellada/story/1457243/proslipseis-1-700-epaggelmation-opliton-stis-enoples-dynameis,ΕΛΛΑΔΑ,Προσλήψεις 1.700 Επαγγελματιών Οπλιτών στις Ένοπλες Δυνάμεις (vid),2023-08-11T05:50:04+03:00,Newsbomb,"Newsbomb Το ΓΕΕΘΑ ενημερώνει ότι έχουν ολοκληρωθεί οι απαραίτητες διαδικασίες για την προκήρυξη πρόσληψης Επαγγελματιών Οπλιτών  Το ΓΕΕΘΑ ανακοίνωσε την προκήρυξη πρόσληψης συνολικά 1.700 Επαγγελματιών Οπλιτών (ΕΠΟΠ) στις Ένοπλες Δυνάμεις. Αναλυτικά οι θέσεις σε όλα τα Σώματα. Το ΓΕΕΘΑ ενημερώνει ότι έχουν ολοκληρωθεί οι απαραίτητες διαδικασίες για την προκήρυξη πρόσληψης Επαγγελματιών Οπλιτών (ΕΠ.ΟΠ.) στους τρεις Κλάδους και στο Κοινό Νομικό Σώμα των Ενόπλων Δυνάμεων, για το έτος 2023, όπως παρακάτω: • Πλήρωση 964 θέσεων ΕΠ.ΟΠ. στο Στρατό Ξηράς, δείτε την προκήρυξη εδώ • Πλήρωση 430 θέσεων ΕΠ.ΟΠ. στο Πολεμικό Ναυτικό, δείτε την προκήρυξη εδώ  • Πλήρωση 298 θέσεων ΕΠ.ΟΠ. στην Πολεμική Αεροπορία, δείτε την προκήρυξη εδώ • Πλήρωση 8 θέσεων ΕΠ.ΟΠ. στο Κοινό Νομικό Σώμα των Ενόπλων Δυνάμεων, δείτε την προκήρυξη εδώ Ημερομηνία λήξης υποβολής των αιτήσεων καθορίζεται η 31η Αυγούστου 2023.",True
newsbomb.gr,https://www.newsbomb.gr/ellada/story/1457251/karxarias-ston-argoliko-kolpo-prospathise-na-arpaksei-psari-vid,ΕΛΛΑΔΑ,Καρχαρίας στον Αργολικό κόλπο – Προσπάθησε να αρπάξει ψάρι (vid),2023-08-11T05:42:44+03:00,Newsbomb,"Newsbomb Πλησίασε το σκάφος του ψαρά και άρπαξε έναν μικρό τόνο Ένας καρχαρίας εμφανίστηκε 300 μέτρα από την ακτή του Αργολικού κόλπου. Όπως φαίνεται και στο βίντεο από το Fishing Greece, πλησίασε την βάρκα του ψαρά και έφαγε ένα πιασμένο τονάκι. Ο ερασιτέχνης αλιέας Γιώργος Σκαργιώτης είχε αυτή την έκπληξη ανοιχτά του Αργολικού κόλπου, στο ύψος του Αναβάλου, όταν ένας μικρός καρχαρίας προσπάθησε να κλέψει το ψάρι που είχε αρχίσει να ανεβάζει με το καλάμι του.",False
newsbomb.gr,https://www.newsbomb.gr/ellada/story/1457252/xalkidiki-prosarakse-skafos-ston-ormo-panagias-egklovistikan-sta-vraxia-ennia-atoma,ΕΛΛΑΔΑ,Χαλκιδική: Προσάραξε σκάφος στον όρμο Παναγιάς – Εγκλωβίστηκαν στα βράχια εννιά άτομα,2023-08-11T05:37:39+03:00,Newsbomb,"Newsbomb Στέλεχος της Λιμενικής Αρχής με τη συνδρομή ναυαγοσώστη απεγκλώβισε τους ναυαγούς από την ξηρά Ενημερώθηκε χθες το μεσημέρι η Λιμενική Αρχή Όρμου Παναγιάς για προσάραξη σκάφους, στη θαλάσσια περιοχή Κόλπου Ελιάς όρμου «Παναγιάς» Χαλκιδικής. Άμεσα τέθηκε σε εφαρμογή το τοπικό σχέδιο έκτακτης ανάγκης και στην περιοχή έσπευσε ένα περιπολικό όχημα του Λιμενικού από ξηράς και περιπολικό σκάφος από θαλάσσης όπου διαπίστωσαν ότι ένα εκμισθούμενο σκάφος είχε προσαράξει σε βραχώδες περιοχή και οι εννέα αλλοδαποί επιβαίνοντες του είχαν εγκλωβιστεί στα βράχια. Στέλεχος της Λιμενικής Αρχής με τη συνδρομή ναυαγοσώστη απεγκλώβισε τους ναυαγούς από την ξηρά, ενώ ένας εκ των επιβατών διαπιστώθηκε ότι έφερε τραύμα στο αριστερό πόδι και μεταφέρθηκε με περιπολικό σκάφος στο λιμάνι Όρμου Παναγιάς και στη συνέχεια με ασθενοφόρο όχημα του ΕΚΑΒ στο Γ.Ν. Πολύγυρου. Προανάκριση διενεργείται από τη Λιμενική Αρχή Όρμου Παναγιάς.",False
newsbomb.gr,https://www.newsbomb.gr/ellada/story/1457246/lamia-nomisan-oti-einai-xoyligkan-kai-simane-synagermos,ΕΛΛΑΔΑ,Λαμία: Νόμισαν ότι είναι χούλιγκαν και σήμαναν συναγερμό,2023-08-11T05:30:28+03:00,Newsbomb,"Newsbomb διαπιστώθηκε τελικά ότι ήταν μέλη παρέας με τα ίδια γαλλικά αυτοκίνητα, που είχαν συνάντηση - αναψυχής στην Ελλάδα Μεγάλη κινητοποίηση των Αστυνομικών Υπηρεσιών της Διεύθυνσης Αστυνομίας Φθιώτιδας το μεσημέρι της Τετάρτης (9/8) στην εθνική οδό, για δύο αυτοκίνητα με γαλλικές πινακίδες, που διερχόμενοι οδηγοί περιέγραψαν ότι είχαν προκλητική συμπεριφορά. Μετά τα τελευταία αιματηρά επεισόδια με ξένους οπαδούς στη χώρα μας και ενόψει του αγώνα ΠΑΟ - Μαρσέιγ, η ΕΛΑΣ είναι επί ποδός και μόλις έλαβε πληροφορίες για γαλλικά αυτοκίνητα με περίεργη συμπεριφορά, προχώρησε σε ελέγχους για τον εντοπισμό «χούλιγκαν» Στη συγκεκριμένη περίπτωση, τα δύο αυτοκίνητα ελέγχθηκαν σε βενζινάδικο στην είσοδο-έξοδο της Λαμίας και διαπιστώθηκε τελικά ότι ήταν μέλη παρέας με τα ίδια γαλλικά αυτοκίνητα, που είχαν συνάντηση - αναψυχής στη χώρα μας! Στη συγκεκριμένη περίπτωση, τα δύο αυτοκίνητα ελέγχθηκαν σε βενζινάδικο στην είσοδο-έξοδο της Λαμίας και διαπιστώθηκε τελικά ότι ήταν μέλη παρέας με τα ίδια γαλλικά αυτοκίνητα, που είχαν συνάντηση - αναψυχής στη χώρα μας! Το ένα από αυτά μάλιστα έφερε και την Ελληνική σημαία στις αποσκευές του.  Σύμφωνα με το ρεπορτάζ του LamiaReport επρόκειτο για 8 άτομα, 6 άνδρες και 2 γυναίκες, όλα νεαρής ηλικίας, που πρόθυμα έδειξαν τα χαρτιά τους για τον έλεγχο και συνέχισαν απρόσκοπτα το ταξίδι τους.",False
newsbomb.gr,https://www.newsbomb.gr/ellada/story/1457255/ttt,ΕΛΛΑΔΑ,Θεσσαλονίκη: Τροχαία ατυχήματα προκάλεσε η κακοκαιρία,2023-08-11T05:25:36+03:00,Newsbomb,"Newsbomb Η Πυροσβεστική Υπηρεσία Θεσσαλονίκης δεν χρειάστηκε να επέμβει σε κάποιο σοβαρό περιστατικό Τροχαίο ατύχημα σημειώθηκε χθες το μεσημέρι, στην Εθνική Οδό Θεσσαλονίκης – Μουδανιών, στην έξοδο του αεροδρομίου «Μακεδονία», όταν τέσσερα αυτοκίνητα συγκρούστηκαν μεταξύ τους, με αποτέλεσμα τρία άτομα να τραυματιστούν και να μεταφερθούν στο νοσοκομείο, ανέφερε η ertnews.gr Την ίδια ώρα ένα ακόμα τροχαίο σημειώθηκε μέσα στην πόλη, στη συμβολή των οδών Κατσιμίδη με Λαμπράκη, όταν δύο αυτοκίνητα συγκρούστηκαν μεταξύ τους, με αποτέλεσμα τον τραυματισμό ενός ατόμου. Τροχαίο σημειώθηκε και στην περιφερειακή οδό στο ύψος της Ευκαρπίας όταν αυτοκίνητο έπεσε πάνω σε μπάρες, με αποτέλεσμα να τραυματιστεί ένα άτομο. Η Πυροσβεστική Υπηρεσία Θεσσαλονίκης δεν χρειάστηκε να επέμβει σε κάποιο σοβαρό περιστατικό.",False
newsbomb.gr,https://www.newsbomb.gr/ellada/story/1457259/synagermos-sto-kentro-tis-kerkyras-adeia-xytra-apodeixthike-to-ypopto-dema,ΕΛΛΑΔΑ,Συναγερμός στο κέντρο της Κέρκυρας –  «Ύποπτο δέμα» αποδείχθηκε άδεια χύτρα,2023-08-11T05:21:51+03:00,Newsbomb,"Newsbomb Το αντικείμενο εντοπίστηκε στην Λεωφόρο Αλεξάνδρας στο κέντρο της Κέρκυρας  Αναστάτωση προκάλεσε το βράδυ της Πέμπτης στην Κέρκυρα τηλεφώνημα που έγινε στην Aστυνομία για ύποπτο δέμα που βρέθηκε σε αυτοκίνητο. Σύμφωνα με kerkirasimera.gr, το ύποπτο δέμα εντοπίστηκε στην Λεωφόρο Αλεξάνδρας στο κέντρο της πόλης. Ειδικότερα, το σημείο αποκλείστηκε αμέσως από δυνάμεις της πυροσβεστικής και της αστυνομίας, ενώ στην περιοχή έσπευσε και πυροτεχνουργός. Ωστόσο, όπως αποδείχθηκε δεν υπήρχε λόγος ανησυχίας καθώς όταν ο πυροτεχνουργός άνοιξε μέσα στο αυτοκίνητο εντοπίστηκε μία άδεια χύτρα.",False
newsbomb.gr,https://www.newsbomb.gr/ellada/story/1457265/fotia-se-synergeio-aftokiniton-sti-leoforo-poseidonos,ΕΛΛΑΔΑ,Φωτιά σε συνεργείο αυτοκινήτων στη Λεωφόρο Ποσειδώνος,2023-08-11T05:11:30+03:00,Newsbomb,"Newsbomb Η  φωτιά τέθηκε πολύ γρήγορα υπό έλεγχο προκαλώντας υλικές ζημιές. H πυρκαγιά ξέσπασε το βράδυ της Πέμπτης(10/08) σε συνεργείο αυτοκινήτων, στην λεωφόρο Ποσειδώνος στο ρεύμα προς Αθήνα, ακριβώς απέναντι από τον Φλοίσβο, ανέφερε η ertnews.gr Σύμφωνα με την ενημέρωση από την Πυροσβεστική η φωτιά τέθηκε πολύ γρήγορα υπό έλεγχο προκαλώντας υλικές ζημιές.",False
newsbomb.gr,https://www.newsbomb.gr/ellada/ekklhsia/story/1457257/eortologio-11-avgoystou-poioi-giortazoun-simera,ΕΚΚΛΗΣΙΑ,Εορτολόγιο 11 Αυγούστου: Ποιοι γιορτάζουν σήμερα,2023-08-11T05:04:32+03:00,Newsbomb,"Newsbomb Δείτε ποιοι γιορτάζουν σήμερα  Άγιος Εύπλος ο Διάκονος, ο Μεγαλομάρτυρας, Άγιος Νήφων Πατριάρχης Κωνσταντινούπολης, Άγιοι Αναστάσιος Πανεράς και Δημήτριος ο Μπεγιάζης Τη μνήμη του Αγίου Μεγαλομάρτυρος Εύπλου του Διακόνου τιμά σήμερα, 11 Αυγούστου, η Εκκλησία μας. Έζησε στα τέλη του 3ου αιώνα μ.Χ., όταν αυτοκράτορας ήταν ο Διοκλητιανός. Γεννήθηκε στην Κατάνη της Σικελίας, όπου ήταν και διάκονος της εκεί Εκκλησίας. Θερμός κήρυκας του Ευαγγελίου ο Εύπλος, προσπαθούσε να στερεώσει την πίστη των διωκόμενων χριστιανών και τους προέτρεπε να προτιμούν τα πιο φρικτά μαρτύρια παρά να αρνηθούν το Χριστό. Διότι «ει υπομένομεν, και συμβασιλεύσομεν ει αρνούμεθα. Κακείνος αρνήσεται ημάς» (Β’ προς Τιμόθεον, 6 12). Εάν, δηλαδή, δείχνουμε υπομονή, τότε και θα βασιλεύσουμε μαζί μ’ αυτόν (το Χριστό). Εάν, όμως, Τον αρνούμαστε, και Εκείνος θα μας αρνηθεί.  Οι ειδωλολάτρες, βλέποντας αυτή τη δραστηριότητα του Εύπλου, τον κατήγγειλαν στον Έπαρχο Καλβισιανό. Αυτός προσπάθησε με συζήτηση να πείσει τον Εύπλο ότι ήταν μωρία να πιστεύει στον Τριαδικό Θεό και έπρεπε το συντομότερο να Τον αρνηθεί. Ο Εύπλος ακαταμάχητος συζητητής, διέλυσε ένα προς ένα όλα τα επιχειρήματα του έπαρχου. Ο Καλβισιανός, αφού είδε ότι δεν τα έβγαζε πέρα με τον Εύπλο, διέταξε και του έσχισαν τις σάρκες με σιδερένια νύχια. Κατόπιν του έσπασαν τις κνήμες με σφυριά και στο τέλος τον αποκεφάλισαν. Ενώ ο Εύπλος εξακολουθούσε να μην αρνείται το Χριστό, μέχρι και την τελευταία του πνοή.",False
newsbomb.gr,https://www.newsbomb.gr/ellada/story/1457245/neo-troxaio-me-agriogoyrouno-sto-dromo-lamias-karpenisiou,ΕΛΛΑΔΑ,Νέο τροχαίο με αγριογούρουνο στο δρόμο Λαμίας - Καρπενησίου,2023-08-11T05:00:55+03:00,Newsbomb,"Newsbomb Ευτυχώς ο οδηγός δεν τραυματίστηκε. Ένα ακόμη σοβαρό τροχαίο ατύχημα με αγριογούρουνα, σημειώθηκε λίγο πριν τις 11:00’ το βράδυ της Πέμπτης (10/8) στην εθνική οδό Λαμίας - Καρπενησίου στο ύψος της Μάκρης Μακρακώμης. Όπως αναφέρει το lamiareport.gr, αυτοκίνητο κινούνταν με κατεύθυνση τη Λαμία, όταν κοπάδι από αγριογούρουνα πετάχτηκε στο δρόμο του. Παρά τον ελιγμό, ο οδηγός, που είναι από την Ευρυτανία, δεν μπόρεσε να αποφύγει ένα από αυτά με αποτέλεσμα να το χτυπήσει. Η σύγκρουση ήταν τόσο σφοδρή που το μεγάλο ζώο σκοτώθηκε επί τόπου, ενώ το αυτοκίνητο έπαθε μεγάλη ζημιά μένοντας ακινητοποιημένο στο σημείο. Ευτυχώς ο οδηγός δεν τραυματίστηκε. Ειδοποιήθηκε το ΑΤ Σπερχειάδας, καθώς και οδική βοήθεια για την απομάκρυνση του οχήματος από το οδόστρωμα.",False
newsbomb.gr,https://www.newsbomb.gr/ellada/story/1457262/eksi-toyrkoi-stratiotes-nekroi-se-sygkroyseis-me-maxites-tou-pkk,ΕΛΛΑΔΑ,Έξι Τούρκοι στρατιώτες νεκροί σε συγκρούσεις με μαχητές του PKK,2023-08-11T03:40:09+03:00,Newsbomb,"Newsbomb Η Τουρκία από τον Απρίλιο του 2022 διεξάγει τη διασυνοριακή επιχείρηση «Γαμψό ξίφος», με στόχο την εξάλειψη θέσεων των Κούρδων Έξι Τούρκοι στρατιώτες σκοτώθηκαν από αντάρτες του ΡΚΚ Οι στρατιώτες δέχθηκαν πυρά τόνισε το υπουργείο, κατονομάζοντας το Εργατικό Κόμμα του Κουρδιστάν (PKK). «Οι επιχειρήσεις συνεχίζονται στην κουρδική ορεινή περιοχή στο βόρειο Ιράκ, πρόσθεσε. Ο πρόεδρος Ρετζέπ Ταγίπ Ερντογάν εξέφρασε τα συλλυπητήριά του στις οικογένειες των θανόντων στρατιωτών. Η Τουρκία από τον Απρίλιο του 2022 διεξάγει τη διασυνοριακή επιχείρηση «Γαμψό ξίφος», με στόχο την εξάλειψη θέσεων του PKK σε αυτές τις ορεινές και δυσπρόσιτες περιοχές.  Χθες Τετάρτη, επιδρομές τουρκικών drones σκότωσαν δύο μέλη του PKK στην περιοχή αυτή, σύμφωνα με αξιωματούχους της αυτόνομης περιοχής του Κουρδιστάν, μετά από παρόμοιο περιστατικό την Κυριακή.",False
newsbomb.gr,https://www.newsbomb.gr/ellada/story/1457254/thessaloniki-diplose-dalika-stin-egnatia-odo-pros-kavala,ΕΛΛΑΔΑ,Θεσσαλονίκη: Νταλίκα «δίπλωσε» στην Εγνατία οδό προς Καβάλα,2023-08-11T02:13:33+03:00,Newsbomb,"Newsbomb Το αυτοκίνητο έκλεισε τις δύο από τις τρεις λωρίδες κυκλοφορίας Ατυχήματα προκάλεσε η ξαφνική νεροποντή που έπληξε την πόλη της Θεσσαλονίκης, νωρίς το μεσημέρι. Λίγο μετά τη μιάμιση το μεσημέρι, νταλίκα «δίπλωσε» στην Εγνατία οδό Θεσσαλονίκης – Καβάλας, στο ύψος των διοδίων Ωραιοκάστρου, κλείνοντας τις δύο από τις τρεις λωρίδες κυκλοφορίας. Στο σημείο βρέθηκε η Τροχαία διευκολύνοντας τη διέλευση των οχημάτων, όπως ανέφερε η ertnews.gr",False
newsbomb.gr,https://www.newsbomb.gr/ellada/story/1457248/arkadia-megali-fotia-sto-metoxi-tis-ieras-monis-panagias-tis-kandilas,ΕΛΛΑΔΑ,Αρκαδία: Μεγάλη φωτιά στο μετόχι της Ιεράς Μονής Παναγίας της Κανδήλας,2023-08-11T01:49:31+03:00,Newsbomb,Newsbomb Στο σημείο επιχειρούν 33 πυροσβέστες με 9 οχήματα της Πυροσβεστικής Φωτιά έχει ξεσπάσει στο Μετόχι της Ιεράς Μονής Παναγίας της Κανδήλας στην Αρκαδία. Σύμφωνα με την Πυροσβεστική η φωτιά εκδηλώθηκε λίγο μετά τις 22.15 και στο σημείο επιχειρούν 33 πυροσβέστες με 9 οχήματα.,True
newsbomb.gr,https://www.newsbomb.gr/ellada/story/1457247/pyrkagia-stin-tripoli-profylakistike-o-29xronos-metaferthike-sto-psyxiatriko-katastima-ton-fylakon,ΕΛΛΑΔΑ,Πυρκαγιά στην Τρίπολη: Προφυλακίστηκε 29χρονος – Μεταφέρθηκε στο Ψυχιατρικό Κατάστημα των Φυλακών,2023-08-11T01:09:23+03:00,Newsbomb,"Newsbomb  Ο 29χρονος, ημεδαπός, που κατηγορείται για πρόκληση δασικής πυρκαγιάς στην Τρίπολη Προφυλακίστηκε ο 29χρονος, ημεδαπός, που κατηγορείται για πρόκληση δασικής πυρκαγιάς στην Τρίπολη. Μετά την πολύωρη απολογία του, αποφασίστηκε η προφυλάκισή του. Όπως ανέφερε η ΕΡΤ, μεταφέρθηκε στο Ψυχιατρικό Κατάστημα κρατούμενων, των Φυλακών του Κορυδαλλού για γνωμάτευση, πάνω στο θέμα της ψυχικής του υγείας. Θυμίζουμε, ότι, αμέσως μετά την πυρκαγιά της Τρίπολης, υπήρξε ανακοίνωση της Αστυνομίας, η οποία και έκανε λόγο, για σύλληψη ατόμου, που ομολόγησε την πρόκληση δασικής πυρκαγιάς στον Άγιο Βλάση της Τρίπολης.",False
newsbomb.gr,https://www.newsbomb.gr/ellada/story/1457244/avgoustiatiki-kataigida-stin-lamia-anoiksan-oi-ouranoi-meta-apo-ena-mina-anomvrias,ΕΛΛΑΔΑ,Αυγουστιάτικη καταιγίδα στην Λαμία: «Άνοιξαν» οι ουρανοί μετά από ένα μήνα ανομβρίας,2023-08-11T00:43:22+03:00,Newsbomb,"Newsbomb Ο καιρός έφερε ισχυρές βροχές σε πολλές περιοχές της κεντρικής Ελλάδας, μεταξύ των οποίων και η Λαμία. Έπειτα από έναν και πλέον μήνα ανομβρίας, ισχυρή καταιγίδα «δρόσισε» σήμερα την Λαμία. Έντονη νεροποντή στη δυτική Φθιώτιδα και στους ορεινούς όγκους μέχρι τον Παρνασσό, όπως αναφέρει η lamiareport.gr Επιβεβαιώνοντας τις προβλέψεις των μετεωρολόγων, το απόγευμα της Πέμπτης 10 Αυγούστου έφερε ισχυρές βροχές σε πολλές περιοχές της κεντρικής Ελλάδας, μεταξύ των οποίων και η Λαμία. Στη Φθιωτική πρωτεύουσα η βροχή μετά τις 6 το απόγευμα έφτασε τα 3 mm, ενώ διπλάσια ήταν η ποσότητα που έπεσε στη δυτική Φθιώτιδα (Μακρακώμη 6.81 mm). Αργότερα και στη Λαμία η ποσότητα τριπλασιάστηκε.",True
newsbomb.gr,https://www.newsbomb.gr/ellada/astynomiko-reportaz/story/1457236/ampelokipoi-xeiropedes-se-2-ellines-gia-tin-epithesi-stin-kafeteria,ΑΣΤΥΝΟΜΙΚΟ,Αμπελόκηποι: Χειροπέδες σε 2 Έλληνες για την επίθεση στην καφετέρια,2023-08-10T23:40:34+03:00,Newsbomb,"Newsbomb Δύο Έλληνες συνελήφθησαν για την καταδρομική επίθεση στην καφετέρια πίσω από το γήπεδο του Παναθηναϊκού Χειροπέδες πέρασαν οι Αρχές σε δύο Έλληνες για την επίθεση σε καφετέρια που βρίσκεται στην συμβολή των οδών Τσόχα- Κυριακού στους Αμπελόκηπους, με μηχανάκια. Λίγο μετά τις 12:00 το μεσημέρι, ομάδα αγνώστων που επέβαινε σε μηχανάκια, πέρασε μπροστά από κατάστημα που βρίσκεται πίσω από το γήπεδο του Παναθηναϊκού στην συμβολή των οδών Τσόχα και Κυριακού και έσπασαν την τζαμαρία. Η αστυνομία προχώρησε σε 13 προσαγωγές για το συγκεκριμένο επεισόδιο.",False
newsbomb.gr,https://www.newsbomb.gr/ellada/story/1457235/xalkidiki-nekros-anasyrthike-48xronos-ston-neo-marmara,ΕΛΛΑΔΑ,Χαλκιδική: Νεκρός ανασύρθηκε 48χρονος στον Νέο Μαρμαρά,2023-08-10T23:40:00+03:00,Newsbomb,"Newsbomb Νεκρός βρέθηκε 48χρονος σε παραλία στον Νέο Μαρμαρά Σιθωνίας στη Χαλκιδική Χωρίς τις αισθήσεις του ανασύρθηκε, το μεσημέρι της Πέμπτης 10 Αυγούστου, από τη θαλάσσια περιοχή παραλίας «ΝΙΚΗΤΗΣ» Νέο Μαρμαρά Σιθωνίας Χαλκιδικής, ένας 48χρονος αλλοδαπός. Ο άντρας διακομίστηκε στο Κέντρο Υγείας Αγίου Νικολάου όπου διαπιστώθηκε ο θάνατός του, ενώ η σορός πρόκειται να μεταφερθεί στο Εργαστήριο Ιατροδικαστικής και Διαβατών για τη διενέργεια νεκροψίας-νεκροτομής. Προανάκριση διενεργείται από το Γ' Λιμενικό Τμήμα Ν. Μαρμαρά του Λιμεναρχείου Ιερισσού.",False
newsbomb.gr,https://www.newsbomb.gr/ellada/ekklhsia/story/1457018/dekapentaygoustos-ta-500-prosonymia-tis-panagias,ΕΚΚΛΗΣΙΑ,Δεκαπενταύγουστος: Τα 500 προσωνύμια της Παναγίας,2023-08-10T23:12:40+03:00,Newsbomb,"Newsbomb Ξεπερνούν τα πεντακόσια τα ονόματα που έχουν αποδώσει οι πιστοί στην Παναγία. Είναι η Γλυκοφιλούσα, η Ελεούσα, η Βρεφοκρατούσα, η Μεγαλομάτα, η Θρηνούσα, η Δεξιά ακόμα και του Χάρου, σε κάθε περίπτωση είναι η μεσίτρια και μητέρα όλων. Ορισμένα από τα ονόματα της Παναγίας είναι βγαλμένα από ύμνους, κάποια από τον τόπο που βρίσκεται κάποιος Ναός ή Μοναστήρι κι άλλα εξαιτίας του τρόπου που η Θεοτόκος έχει αγιογραφηθεί. Διαβάστε περισσότερα στο iellada.gr",False
newsbomb.gr,https://www.newsbomb.gr/ellada/story/1457228/fotia-se-synergeio-aftokiniton-ston-floisvo,ΕΛΛΑΔΑ,Φωτιά σε συνεργείο αυτοκινήτων στον Φλοίσβο,2023-08-10T23:06:48+03:00,Newsbomb,"Newsbomb Φωτιά σε συνεργείο αυτοκινήτων στον Φλοίσβο επί της Λεωφόρου Ποσειδώνος Πυρκαγιά ξέσπασε το βράδυ της Πέμπτης 10 Αυγούστου σε συνεργείο αυτοκινήτων, επί της λεωφόρου Ποσειδώνος στο ρεύμα από Γλυφάδα προς Αθήνα, ακριβώς απέναντι από το Φλοίσβο. Σύμφωνα με την ΕΡΤ νωρίτερα επιχειρούσαν οι πυροσβέστες στο χώρο, που βρίσκεται δίπλα από το Μουσείο Παιχνιδιών του Ιδρύματος Γουλανδρή.  ",False
newsbomb.gr,https://www.newsbomb.gr/ellada/story/1457217/odysseas-stamoylis-mprosta-sto-paidi-mou-ola-ta-alla-mikrainoun,ΕΛΛΑΔΑ,"Οδυσσέας Σταμούλης: «Μπροστά στο παιδί μου, όλα τα άλλα μικραίνουν» - Πνίγηκε ο γιος του στην Ικαρία",2023-08-10T23:06:12+03:00,Newsbomb,"Newsbomb Τι έλεγε ο Οδυσσέας Σταμούλης για τον γιο του και τον ρόλο του πατέρα. Θλίψη έχει σκορπίσει ο θάνατος του 11χρονου γιου του Οδυσσέα Σταμούλη, ο οποίος εντοπίστηκε το βράδυ της Πέμπτης 10 Αυγούστου νεκρός στην παραλία Πλάκα, στους Φούρνους Ικαρίας.  Ο ηθοποιός έχει χωρίσει με τη σύζυγό του, ωστόσο τους ένωνε το παιδί. Το 11χρονο αγόρι βρισκόταν στο νησί με τη μητέρα του. Ο Οδυσσέας Σταμούλης σε συνέντευξη που είχε δώσει στο παρελθόν στο περιοδικό «Λοιπόν» είχε μιλήσει για τον ρόλο του πατέρα και τον γιο του. Δημοσιογράφος: Μιλήστε μου για τον πιο σημαντικό ρόλο της ζωής σας, αυτόν του πατέρα. «Είναι πράγματι κάτι συγκλονιστικό. Ειδικά οι άντρες πριν αποκτήσουν παιδί, δεν το συνειδητοποιούν το πόσο συγκλονιστικό είναι. Μπροστά στο παιδί μου, όλα τ’ άλλα μικραίνουν. Ούτε οι ρόλοι, ούτε οι επιτυχίες, ούτε το χρήμα, ούτε οι έρωτες το φτάνουν. Ευλογημένη ιδιότητα», είχε πει ο Οδυσσέας Σταμούλης. Δημοσιογράφος: Έχετε περάσει και δύσκολα στις προσωπικές σας σχέσεις. Τι κράτησε η ψυχή σας από αυτές τις εμπειρίες;  «Αυτές οι εμπειρίες μας καθορίζουν. Μας κάνουν αυτό που είμαστε. Κρατάω πάντα ότι στο τέλος της ημέρας πρέπει να κοιτάμε μπροστά», είχε αναφέρει για τις δυσκολίες στις προσωπικές του σχέσεις. Σύμφωνα με ενημέρωση του Λιμενικού στο Newsbomb.gr η μητέρα του το αναζητούσε από τις 14:30 το μεσημέρι της Πέμπτης 10/8 και στις 18:00 πήγε στην Αστυνομία και κατ' επέκταση το Λιμενικό ξεκίνησε τις έρευνες. Το παιδί εντοπίστηκε αργότερα στην παραλία Πλάκα στους Φούρνους από άνθρωπο που βρισκόταν στο σημείο. Ο άτυχος 11χρονος διακομίσθηκε με ασθενοφόρο όχημα του ΕΚΑΒ στο Αγροτικό ιατρείο Φούρνων, όπου διαπιστώθηκε ο θάνατος του.",False
newsbomb.gr,https://www.newsbomb.gr/ellada/story/1457223/sti-xeimarra-ti-deftera-o-kostas-bakogiannis-tha-vrethei-se-ekdilosi-gia-ton-frenti-beleri,ΕΛΛΑΔΑ,Στη Χειμάρρα τη Δευτέρα ο Κώστας Μπακογιάννης - Θα βρεθεί σε εκδήλωση για τον Φρέντι Μπελέρη,2023-08-10T22:51:50+03:00,Newsbomb,"Newsbomb Ο Κώστας Μπακογιάννης θα βρίσκεται ανάμεσα στους ομιλητές της εκδήλωσης-συμπαράστασης στον εκλεγμένο δήμαρχο, ο οποίος παραμένει προφυλακισμένος. Στη Χειμάρρα θα μεταβεί τη Δευτέρα ο δήμαρχος Αθηναίων Κώστας Μπακογιάννης, προκειμένου να βρεθεί στο πλευρό της ελληνικής ομογένειας και σε εκδήλωση που θα γίνει εκεί για την άμεση απελευθέρωση του εκλεγμένου δημάρχου της Φρέντι Μπελέρη, ώστε να καταστεί δυνατή η ορκωμοσία του και η ανάληψη των καθηκόντων του. Η συγκέντρωση θα πραγματοποιηθεί με πρωτοβουλία της ομογενειακής οργάνωσης «Ομόνοια» τη Δευτέρα, στις 18:00, στον Κεντρικό Πεζόδρομο Σπηλαίων στη Χειμάρρα, καθώς εκπνέει η τρίμηνη προθεσμία που προβλέπει ο εκλογικός νόμος για την ορκωμοσία του Μπελέρη. Ο δήμαρχος Αθηναίων θα βρίσκεται ανάμεσα στους ομιλητές της εκδήλωσης-συμπαράστασης στον εκλεγμένο δήμαρχο, ο οποίος παραμένει προφυλακισμένος. Σημειώνεται πως η παρέλευση της προθεσμίας θα δώσει τη δυνατότητα στην Κεντρική Εκλογική Επιτροπή να προχωρήσει σε επανάληψη των εκλογών. Η συμπαράσταση της δημοτικής αρχής της Αθήνας στον αγώνα του Φρέντη Μπελέρη, της οικογένειάς του, αλλά και της ομογένειας στη Χειμάρρα, ξεκίνησε τον περασμένο Μάιο, αμέσως μετά τη σύλληψή του. «Στεκόμαστε δίπλα στον υποψήφιο δήμαρχο Χιμάρας Φρέντη Μπελέρη. Η δημοκρατία δεν φυλακίζεται», ήταν η πρώτη ανάρτηση του κ. Μπακογιάννη. Λίγες ημέρες αργότερα ο δήμαρχος Αθηναίων εισηγήθηκε στο Δημοτικό Συμβούλιο της Αθήνας ψήφισμα συμπαράστασης, στο οποίο επισημαίνονταν η ανάγκη συμμόρφωσης της Αλβανίας με τα ευρωπαϊκά δεδομένα και αναφερόταν ότι «η εθνική ελληνική μειονότητα δικαιούται να απολαμβάνει την ελευθερία της, με σεβασμό στις ιδιαιτερότητες, την ιστορική ταυτότητα και τις παραδόσεις της».  «Η γειτονική χώρα καλείται να εναρμονιστεί με τα ευρωπαϊκά δεδομένα, παρέχοντας συνθήκες ασφάλειας και προστασίας της ιδιωτικής και κοινοτικής περιουσίας και με σεβασμό στους αυτοδιοικητικούς θεσμούς και την ανθρώπινη ζωή. Οφείλει δε να απελευθερώσει άμεσα τους δύο άνδρες ακολουθώντας τους κανόνες τους διεθνούς δικαίου», ανέφερε το ψήφισμα, καθώς τότε μαζί με τον Φρέντη Μπελέρη, κρατείτο και ο αντιπρόεδρος της Ένωσης Χειμαρριωτών, Παντελής Κοκαβέσης. Υπενθυμίζεται πως το ψήφισμα του Δημοτικού Συμβουλίου είχε γίνει δεκτό κατά πλειοψηφία, καθώς καταψήφισαν οι παρατάξεις του ΣΥΡΙΖΑ (Ανοιχτή Πόλη), του ΚΚΕ (Λαϊκή Συμπαράταξη Αθήνας), η ΑΝΤΑΡΣΥΑ και η Αντικαπιταλιστική Ανατροπή για την Αθήνα, ενώ υπέρ τάχθηκε η παράταξη του Παύλου Γερουλάνου «Αθήνα είσαι Εσύ». Παρόντες στη συνεδρίαση του Δημοτικού Συμβουλίου ήταν ο γιος του Φρέντη Μπελέρη, Πέτρος, ο αδερφός του Λεονάρδος, καθώς και ο πρόεδρος Χειμαρριωτών Αθήνας, Θοδωρής Γκούμας.",False
newsbomb.gr,https://www.newsbomb.gr/ellada/story/1457221/giannis-voyros-i-poli-mas-tha-stisei-teixos-ftiagmeno-apo-ta-osta-ton-prosfygon-progonon-mas,ΕΛΛΑΔΑ,Γιάννης Βούρος: Η πόλη μας θα στήσει τείχος φτιαγμένο από τα οστά των προσφύγων προγόνων μας,2023-08-10T22:41:19+03:00,Newsbomb,"Newsbomb Για τα επεισόδια και τη δολοφονία του Μιχάλη Κατσουρή στη Νέα Φιλαδέλφεια μίλησε ο Γιάννης Βούρος Στη δολοφονία του Μιχάλη Κατσουρή αναφέρεται σε ανάρτησή του, ο Δήμαρχος Νέας Φιλαδέλφειας – Νέας Χαλκηδόνας και οπαδός της ΑΕΚ, Γιάννης Βούρος. «Η πόλη μας θα στήσει τείχος φτιαγμένο από τα οστά των προσφύγων προγόνων μας έτσι ώστε να είναι απροσπέλαστη στις ορέξεις των νεοναζί και φασιστών που ορέγονται μέρες βαμμένες με αίμα» γράφει χαρακτηριστικά. Αναλυτικά όσα έγραψε ο Γιάννης Βούρος: «Η πόλη μας φιλοξενεί το ομορφότερο γήπεδο ποδοσφαίρου του κόσμου. Η πόλη μας έχει τον τρόπο να μετατρέπει σε γιορτή το κάθε παιχνίδι που παίζεται μέσα στις τέσσερις γραμμές που αγωνιστικού χώρου. Η πόλη μας είναι γνωστή για τον φιλήσυχο χαρακτήρα της και τον φιλόξενο πληθυσμό της. Η πόλη μας με ένα δημοκρατικό παρελθόν περίπου 100 ετών από την ίδρυσή της έχει μάθει να δέχεται κάθε διαφορετική άποψη όπως ορίζει το Σύνταγμα της χώρας. Η πόλη μας δεν είναι και δεν πρόκειται να γίνει άντρο ατόμων που κινούνται μεταξύ περιθωρίου και παρανομίας. Η πόλη μας συνεργάζεται με τους αρμόδιους φορείς για την διατήρηση της ήρεμης καθημερινότητας των δημοτών και την ακύρωση της όποιας διασάλευσης προκύψει από παραβατικά στοιχεία αναλαμβάνοντας το μέρος της ευθύνης που της αναλογεί. Πάντως όχι αυτό της πρόληψης και της καταστολής.  Η πόλη μας δεν δέχεται και δεν πρόκειται να δεχθεί τη λάσπη πως τάχα στις όμορφες πλατείες της στήνονται ραντεβού θανάτου από οπαδούς ποδοσφαιρικών ομάδων. Η πόλη μας θα στήσει τείχος φτιαγμένο από τα οστά των προσφύγων προγόνων μας έτσι ώστε να είναι απροσπέλαστη στις ορέξεις των νεοναζί και φασιστών που ορέγονται μέρες βαμμένες με αίμα. Η πόλη της Ν. Φιλαδέλφειας- Ν. Χαλκηδόνας δεν θα γίνει πεδίο μάχης όσο κι αν προσπαθούν κάποιοι “παράγοντες”να διακόψουν την εξελισσόμενη πορεία της».",False
newsbomb.gr,https://www.newsbomb.gr/ellada/story/1457219/aigina-nekros-enas-70xronos-epeita-apo-diapliktismo,ΕΛΛΑΔΑ,Αίγινα: Νεκρός ένας 70χρονος έπειτα από διαπληκτισμό,2023-08-10T22:33:05+03:00,Newsbomb,"Newsbomb Ο 70χρονος διακομίσθηκε στο Κέντρο Υγείας όπου, παρά τις προσπάθειες των γιατρών, κατέληξε Ένας 70χρονος στην Αίγινα άφησε την τελευταία του πνοή την Πέμπτη έπειτα από διαπληκτισμό που είχε με έναν 67χρονο. Σύμφωνα με όσα γίνονται γνωστά, οι δύο άνδρες διαπληκτίζονταν με τον 70χρονο να καταρρέει. Ο 70χρονος διακομίσθηκε στο Κέντρο Υγείας όπου, παρά τις προσπάθειες των γιατρών, κατέληξε.",False
newsbomb.gr,https://www.newsbomb.gr/ellada/story/1457218/troxaio-stin-attiki-odo-anapodogyrise-aftokinito-kleistes-oi-deksies-lorides,ΕΛΛΑΔΑ,Τροχαίο στην Αττική Οδό: Αναποδογύρισε αυτοκίνητο - Κλειστές οι δεξιές λωρίδες,2023-08-10T22:23:27+03:00,Newsbomb,"Newsbomb Σύμφωνα με όσα γίνονται γνωστά, ένας οδηγός έχασε τον έλεγχο του αυτοκινήτου του, το οποίο έχει αναποδογυρίσει στην Αττική Οδό Τροχαίο έγινε το βράδυ της Πέμπτης στην Αττική Οδό μετά την έξοδο της Κάντζας στο ρεύμα προς Ελευσίνα. Σύμφωνα με όσα γίνονται γνωστά, ένας οδηγός έχασε τον έλεγχο του αυτοκινήτου του, το οποίο έχει αναποδογυρίσει στην Αττική Οδό. Η κυκλοφορία των οχημάτων πραγματοποιείται μόνο από την αριστερή λωρίδα.",False
newsbomb.gr,https://www.newsbomb.gr/ellada/story/1457213/tzoker-klirosi-10-8-2023-aftoi-einai-oi-tyxeroi-arithmoi-pou-kerdizoun,ΕΛΛΑΔΑ,Κλήρωση Τζόκερ σήμερα 10/8/2023: Αυτοί είναι οι τυχεροί αριθμοί που κερδίζουν,2023-08-10T22:08:10+03:00,Newsbomb,"Newsbomb Ποιοι είναι οι τυχεροί αριθμοί του Τζόκερ, στην κλήρωση που έγινε το βράδυ της Πέμπτης Ολοκληρώθηκε η κλήρωση του Τζόκερ σήμερα Πέμπτη 10/8/2023. Οι τυχεροί αριθμοί που ανέδειξε η κληρωτίδα της αποψινής κλήρωσης είναι οι εξής: 12, 7, 33, 44, 15 και αριθμός Τζόκερ το 8. Η Συμμετοχή στο ΤΖΟΚΕΡ επιτρέπεται: μέσω Πρακτορείων, σε άτομα που έχουν συμπληρώσει το δέκατο όγδοο (18ο) έτος της ηλικίας τους και μέσω Διαδικτυακών Σημείων, σε άτομα που έχουν συμπληρώσει το εικοστό πρώτο (21ο) έτος της ηλικίας τους. Επίσης, διευκρινίζεται ότι: α) Συμμετοχές γίνονται δεκτές κατά το χρονικό διάστημα που μεσολαβεί από την ολοκλήρωση της προηγούμενης κλήρωσης μέχρι και 30 λεπτά πριν την έναρξη της επόμενης κλήρωσης.  β) Ακυρώσεις συμμετοχών δεν επιτρέπονται. Η ακύρωση εκτυπωμένου Αποδεικτικού Συμμετοχής επιτρέπεται μόνο στην περίπτωση Συμμετοχής στο ΤΖΟΚΕΡ μέσω των Πρακτορείων και εφόσον οι επιλογές ενός δελτίου δεν συμπίπτουν με τις επιλογές του Αποδεικτικού Συμμετοχής. Αν δηλαδή το Αποδεικτικό Συμμετοχής έχει, λόγω τεχνικού προβλήματος, διαφορετικά στοιχεία (π.χ. επιλεγμένοι αριθμοί, αριθμός συνεχόμενων κληρώσεων) από αυτές που είχε επιλέξει ο παίκτης στο δελτίο που συμπλήρωσε για επικύρωση. γ) Η Επιτροπή Ελέγχου, μόνο μετά τη διασφάλιση των στοιχείων και έχοντας πιστοποιήσει ότι έχουν πραγματοποιηθεί όλες οι απαραίτητες διαδικασίες, δίνει το τελικό ΟΚ για την έναρξη της κλήρωσης. Για να διασφαλιστεί η αξιοπιστία και το αδιάβλητο των κληρώσεων, ακολουθείται μια σειρά από διαδικασίες.Πιο συγκεκριμένα: 1. Οι κληρώσεις γίνονται παρουσία Ανεξάρτητης Επιτροπής Κληρώσεων (ΕΚ) που αποτελείται από μέλη που ορίζονται από το Υπουργείο Πολιτισμού, τα οποία πιστοποιούν ότι έχουν τηρηθεί όλες οι απαραίτητες διαδικασίες (τελική έγκριση από την Επιτροπή Ελέγχου & η διαδικασία δοκιμαστικών κληρώσεων) για το αδιάβλητο της κλήρωσης. 2. Πριν ξεκινήσει η διαδικασία της κάθε κλήρωσης πραγματοποιούνται έλεγχοι στις κληρωτίδες και στα σφαιρίδια από την Επιτροπή Κληρώσεων του Υπουργείου Πολιτισμού. Πιο συγκεκριμένα, γίνονται δοκιμαστικές κληρώσεις για τον έλεγχο και των κληρωτίδων και επιλέγεται τυχαία από την ΕΚ μια από τις τρεις διαθέσιμες σειρές σφαιριδίων και τα σφαιρίδια ζυγίζονται με ζυγαριά ακριβείας, ώστε να πιστοποιείται ότι οι αποκλίσεις στο βάρους τους είναι εντός των πλαισίων που ορίζει ο κατασκευαστής.",False
newsbomb.gr,https://www.newsbomb.gr/ellada/story/1457195/nea-filadelfeia-apokalyptikes-katatheseis-gia-ti-drasi-ton-xoyligkan-tis-dinamo-zagkremp,ΕΛΛΑΔΑ,Νέα Φιλαδέλφεια: Αποκαλυπτικές καταθέσεις για τη δράση των χούλιγκαν της Ντιναμό Ζάγκρεμπ,2023-08-10T22:00:06+03:00,Newsbomb,"Newsbomb Νέα στοιχεία για τη δράση των χούλιγκαν στη Νέα Φιλαδέλφεια, που είχαν ως αποτέλεσμα τη δολοφονία του Μιχάλη Κατσουρή, έρχονται στο φως της δημοσιότητας Λίγες ώρες πριν από την κηδεία του 29χρονου Μιχάλη Κατσουρή, που δολοφονήθηκε στα επεισόδια των χούλιγκαν της Ντιναμό Ζάγκρεμπ στη Νέα Φιλαδέλφεια, οι αστυνομικοί καλούνται να βρουν τους ενόχους αλλά και να δοθούν απαντήσεις στο τι τελικά έφταιξε και οι Κροάτες προκάλεσαν το χάος στους δρόμους έξω από το γήπεδο της ΑΕΚ το βράδυ της Δευτέρας. Τα νέα βίντεο ντοκουμέντα που έφερε στο φως της δημοσιότητας το MEGA αποκαλύπτουν τη δράση των χούλιγκαν της Ντιναμό Ζάγκρεμπ. Τα τάγματα εφόδου των Κροατών επιτίθενται σε ανυποψίαστο κόσμο έξω από το γήπεδο της ΑΕΚ λίγη ώρα πριν ο 29χρονος Μιχάλης Κατσουρής πέσει νεκρός στο έδαφος. Στο συγκεκριμένο βίντεο, που έχει τραβηχτεί από κάμερα ασφαλείας στις 23.08 της Δευτέρας, φαίνεται ένα πλήθος ανθρώπων, φιλάθλων της ΑΕΚ, να τρέχει πανικόβλητο, προκειμένου να γλιτώσει από τη μανία των Κροατών χούλιγκαν που χτυπούσαν όποιον έβλεπαν μπροστά τους. Πολλοί από τους χούλιγκαν, που κυνηγούν το πλήθος, κρατούν και πετούν φωτοβολίδες. Λίγα λεπτά έπειτα από αυτές τις εικόνες, ο 29χρονος Μιχάλης Κατσουρής πέφτει νεκρός.  Το υλικό αυτό, όπως και άλλα στοιχεία, έχουν συγκεντρωθεί και αναλύονται από τις Αρχές, με σκοπό την ταυτοποίηση των δραστών τόσο της δολοφονίας του 29χρονου Μιχάλη Κατσουρή όσο και του τραυματισμού παρευρισκόμενων στο σημείο. Την ίδια στιγμή αποκαλυπτικά είναι τα στοιχεία που έρχονται στο «φως» της δημοσιότητας από τις καταθέσεις - «φωτιά» όσων έζησαν την αιματηρή επίθεση στη Νέα Φιλαδέλφεια, όπου ο 29χρονος Μιχάλης έχασε τη ζωή του μετά τη δολοφονική μαχαιριά των Κροατών χούλιγκανς. Αστυνομικοί, οπαδοί της ΑΕΚ, τραυματίες και άλλοι έχουν δώσει τις δικές τους μαρτυρίες για τα όσα συνέβησαν το βράδυ της Δευτέρας. Σύμφωνα με το ρεπορτάζ του OPEN, ο ειδικός φρουρός τονίζει ότι ακολουθούσαν τα άτομα σε μία απόσταση 50 μέτρων και πως περίμεναν ενισχύσεις. Πιο συγκεκριμένα ο ειδικός φρουρός αναφέρει: «Μπήκαμε πίσω από τα άτομα και τα ακολουθούσαμε σε μια απόσταση 50 μέτρων. Εν συνεχεία τα άτομα κινήθηκαν στην οδό Λεύκης ενώ εμείς κατόπιν εντολής του τμήματος ασφαλείας, παραμείναμε στο σημείο, δίνοντας εικόνα και αναμένοντας ενισχύσεις. Τα άτομα αυτά κινήθηκαν επί της Πατριάρχου Κωνσταντίνου και ενεπλάκησαν με άτομα, οπαδούς αντίπαλης ομάδας. Κατά τη διάρκεια της συμπλοκής και ώρα 23:15 προσήλθε η ΔΡΑΣΗ 30 για ενίσχυση. Κατόπιν με εντολή του Κέντρου ασφαλείας κινηθήκαμε παράλληλα των ατόμων τα οποία άρχισαν να διασπώνται σε παράλληλες κατευθύνσεις». Όπως καταθέτει ο ειδικός φρουρός, δέχθηκαν επίθεση από 150 Κροάτες χούλιγκαν. Χαρακτηριστικά στην κατάθεσή του αναφέρει: «Είμαι αστυνομικός, φέρω το βαθμό του Ειδικού Φρουρού. Την 07/08/2023 διαταχθήκαμε προς εκτέλεση υπηρεσίας στην ευρύτερη περιοχή των Πατησίων κατά το ωράριο 20:00 έως 02:00 της επόμενης ημέρας. Περί ώρα 23:25 της 07/08/2023 λάβαμε εντολή από το Κέντρο Ασφαλείας, να ενσωματωθούμε με την ΟΠΚΕ Κ-223, επί της οδού Ανθέων για εντοπίσουμε στα πέριξ στενά, άτομα – οπαδούς οι οποίοι συμμετείχαν σε επεισόδια που έλαβαν χώρα σε προγενέστερο χρόνο εξωτερικά του γηπέδου ΟΠΑΠ ΑΡΕΝΑ στη Φιλαδέλφεια Αττικής. Κατά την περιπολία μας στο ανωτέρω σημείο και συγκεκριμένα στην συμβολή των οδών Προμπονά και Αριοβαρζανού, εντοπίσαμε περί τα 150 άτομα με σκουρόχρωμα ρούχα και καλυμμένα χαρακτηριστικά του πρόσωπου τους με κουκούλες και καπέλα, τα οποία στη θέα μας κατευθύνθηκαν επί της οδού Αριοβαρζανού». Το Open παρουσιάζει κατάθεση τραυματία των επεισοδίων, ο οποίος είχε πάει στο γήπεδο με τον ανήλικο γιο του για να πάρει εισιτήρια. «Περίπου στις 23.00 με έναν φίλο μου και τον ανήλικο γιο μου, πήγαμε στο γήπεδο να βρω τον φίλο μου και να πάρω τα εισιτήρια που μου είχε βρει. Περίπου στις 23.30 φτάσαμε στη συμβολή των οδών Δεκελείας με τη Φωκών. Κατέβηκα από το αυτοκίνητο και χωρίς να το καταλάβω δέχτηκα επίθεση από πολλά άτομα τα οποία άρχισαν να με χτυπούν με στειλιάρια που κρατούσαν ενώ όπως είδα είχαν καλυμμένα τα πρόσωπά τους με κράνη και κουκούλες. Ευτυχώς τον γιο μου τον πήρε ο φίλος μου και τον πήγε στο σπίτι, χωρίς να τον ακουμπήσουν». Στις καταθέσεις που δόθηκαν υπάρχει και αυτή του γιατρού, ο οποίος ανέλαβε την ανάνηψη του Μιχάλη Κατσουρή αλλά ήταν ήδη αργά. «Περί ώρα 23.45 προσήλθε ένα άτομο, άνδρας, με ιδιωτικό ασθενοφόρο, το οποίο άτομο δεν έφερε σφυγμούς, ήταν άπνοος και με μυδρίαση. Αμέσως εισήχθη στα επείγοντα όπου και προχωρήσαμε στη διαδικασία της ανάνηψης για το χρονικό διάστημα της μιας ώρας, πλην όμως δεν καταφέραμε να τον επαναφέρουμε στη ζωή. Το εν λόγω άτομο δεν έφερε εξωτερικά εμφανή τραύματα, εκτός από ένα θλαστικό τραύμα στην έσω επιφάνεια του αριστερού βραγχίονα, πλην όμως είχε αίμα σε όλο του το σώμα». Κατάθεση έδωσε και ο αδερφός του Μιχάλη Κατσουρή, αναφέροντας χαρακτηριστικά: «Στις 04.00 με κάλεσε ο ξάδερφός μου και είπε ότι ο αδερφός μου, Μιχάλης έχει τραυματιστεί σοβαρά, χωρίς να ξέρει τον τρόπο που έγινε. Μετά από λίγα λεπτά μου ξανατηλεφώνησε και μου είπε ότι μάλλον έχει πεθάνει. Ήμουν εκτός Αττικής, οπότε έφτασα στο νοσοκομείο στις 8 παρά 10 το πρωί. Δε γνωρίζω πώς πέθανε ο αδερφός μου, όσο ζούσε ήταν ενεργός οπαδός της ΑΕΚ και ήταν και σε σύνδεσμο» Επισημαίνεται ότι στο πλαίσιο της έρευνας για τον εντοπισμό του δολοφόνου, ο ιατροδικαστής έλαβε δείγματα από το σώμα και τα νύχια του 29χρονου Μιχάλη Κατσούρη ώστε να ταυτοποιηθεί γενετικό υλικό που θα οδηγήσει στο δράστη.",True
newsbomb.gr,https://www.newsbomb.gr/ellada/story/1457212/synagermos-stin-kerkyra-ypopto-dema-sto-kentro-tis-polis,ΕΛΛΑΔΑ,Συναγερμός στην Κέρκυρα: Ύποπτο δέμα στο κέντρο της πόλης,2023-08-10T21:58:47+03:00,Newsbomb,"Newsbomb Αναστάτωση στο κέντρο της Κέρκυρας για ύποπτο δέμα σε αυτοκίνητο Αναστάτωση έχει προκληθεί στο κέντρο της Κέρκυρας μετά από τηλεφώνημα που δέχθηκε η Αστυνομία για ύποπτο δέμα σε αυτοκίνητο στη λεωφόρο Αλεξάνδρας. Το σημείο έχει αποκλειστεί από δυνάμεις της πυροσβεστικής και της αστυνομίας, ενώ στην περιοχή έσπευσε και πυροτεχνουργός, σύμφωνα με την ΕΡΤ. Σύμφωνα με ενημέρωση της Πυροσβεστικής, υπήρξε περιστατικό στο κέντρο του νησιού που έληξε και δεν χρειάστηκε να συνδράμει.",False
newsbomb.gr,https://www.newsbomb.gr/ellada/story/1457209/xania-zevgari-pou-eixe-aporrifthei-vrethike-me-moro-me-mia-apli-eksousiodotisi,ΕΛΛΑΔΑ,Χανιά: Ζευγάρι που είχε απορριφθεί βρέθηκε με μωρό με μία απλή εξουσιοδότηση,2023-08-10T21:49:14+03:00,Newsbomb,"Newsbomb Χανιά: Το βρέφος ζει από το 2022 στο σπίτι ζευγαριού σε πόλη της βορείου Ελλάδος, το οποίο φέρεται να είχε απορριφθεί από τις αρμόδιες κοινωνικές υπηρεσίες. Είχε δηλαδή κριθεί ως ακατάλληλο για υιοθεσία.   «Είμαστε στην αρχή μιας τεράστιας έρευνας…» αναφέρουν αστυνομικοί κύκλοι για την πρωτόγνωρη για τα ελληνικά δεδομένα υπόθεση της εγκληματικής οργάνωσης με τα «κατά παραγγελία» βρέφη, τις πάμπτωχες γυναίκες που χρησιμοποιούνταν ως παρένθετες μητέρες, υποβάλλοντας τα σώματα τους σε συνεχείς ορμονοθεραπείες, τις παράνομες υιοθεσίες, τις παρεκκλίσεις στις διαδικασίες κρυοσυντήρησης ωαρίων, τις εικονικές εμβρυομεταφορές. Σύμφωνα με καλά πληροφορημένες πηγές που επικαλείται η ιστοσελίδα Cretalive μόνο τα αρχεία που κατέσχεσαν οι αστυνομικοί από τις εγκαταστάσεις του Κέντρου, έγγραφα, σκληροί δίσκοι, υπολογιστές κλπ, καλύπτουν περίπου μία δεκαετία πίσω. Οι πτυχές που έχουν να διερευνήσουν οι αρμόδιοι είναι πολλές και διαφορετικές και το έργο των εισαγγελικών και δικαστικών αρχών είναι εξίσου δύσκολο. Ήταν πριν από μήνες όταν στο Τμήμα Αντιμετώπισης Οργανωμένου Εγκλήματος Κρήτης έφθασε μία πληροφορία που ανέφερε ότι σε κάποια σπίτια στα Χανιά είχαν εγκατασταθεί πολλές εγκυμονούσες γυναίκες. Από αυτή την πληροφορία άρχισε σιγά-σιγά να ξετυλίγεται το κουβάρι αυτής της πολυσύνθετης υπόθεσης. Όπως έγραψε το Cretalive, περίπου 30 αλλοδαπές γυναίκες, από χώρες των Βαλκανίων και της ανατολικής Ευρώπης, εντοπίστηκαν σε τέτοια σπίτια. Οι περισσότερες είναι σε κατάσταση προχωρημένης εγκυμοσύνης. Αυτές οι γυναίκες είναι υπό επιτήρηση. Ο εισαγγελέας αναμένεται να αποφανθεί αν θα χαρακτηριστούν θύματα εμπορίας ανθρώπων ώστε να τεθούν υπό την προστασία του νόμου και έτσι θα έχουν τη δυνατότητα να κάνουν χρήση των παροχών που προσφέρει η ΜΚΟ Α21, με τη φιλοξενία τους σε δομές, στις οποίες είναι εξασφαλισμένη η διατροφή τους και η ιατροφαρμακευτική τους περίθαλψη. Για κάθε μετακίνηση τους ωστόσο θα πρέπει να ενημερώνεται ο εισαγγελέας.  Στο μεταξύ οι πληροφορίες αναφέρουν ότι στο πλαίσιο της έρευνας που διεξάγεται, υπάρχει μία ακόμα ύποπτη περίπτωση παράνομης υιοθεσίας. Το βρέφος ζει από το 2022 στο σπίτι ζευγαριού σε πόλη της βορείου Ελλάδος, το οποίο φέρεται να είχε απορριφθεί από τις αρμόδιες κοινωνικές υπηρεσίες. Είχε δηλαδή κριθεί ως ακατάλληλο για υιοθεσία. Τελικά, το ζευγάρι αυτό βρέθηκε με ένα μωρό στα χέρια, με μοναδικό χαρτί μία απλή εξουσιοδότηση από την φερόμενη βιολογική μητέρα του βρέφους. Στην εξουσιοδότηση αυτή εξέφρασε την επιθυμία το παιδί της να μεγαλώσει κοντά σε αυτούς τους ανθρώπους. Και αυτή η περίπτωση βρίσκεται στο «κάδρο» των Αρχών και των αρμόδιων υπηρεσιών. Αστυνομικοί κύκλοι πάντως τονίζουν ότι ανοίγουν πια τα στόματα, τόσο από τις γυναίκες που χρησιμοποιήθηκαν ως παρένθετες και σήμερα βρίσκονται με την κοιλιά στο στόμα, όσο και από εργαζόμενους στο Κέντρο αλλά και από κάποιους κατηγορούμενους. Να σημειωθεί ότι το ελεγχόμενο Κέντρο Υποβοηθούμενης Αναπαραγωγής συνεχίζει να λειτουργεί με την άδεια της αρμόδιας Αρχής καθώς βρίσκονται σε εξέλιξη ιατρικές διαδικασίες και πράξεις που εμφανίζονται απόλυτα νόμιμες και ως εκ τούτου γι’ αυτές τις περιπτώσεις δεν υπάρχουν …σκιές. Από την άλλη, η δικογραφία δεν αφορά στο σύνολο του προσωπικού του Κέντρου. Υπάρχουν γιατροί, εργαζόμενοι στο Κέντρο, για τους οποίους η ΕΛ.ΑΣ δεν έχει κάποιο επιβαρυντικό στοιχείο.",False
newsbomb.gr,https://www.newsbomb.gr/ellada/story/1457208/tragodia-stin-ikaria-paidi-gnostoy-ellina-ithopoioy-o-11xronos-pou-pnigike-stous-foyrnous,ΕΛΛΑΔΑ,Τραγωδία στην Ικαρία: Γιος γνωστού Έλληνα ηθοποιού ο 11χρονος που πνίγηκε στους Φούρνους,2023-08-10T21:46:50+03:00,Newsbomb,"Newsbomb Το άτυχο 11χρονο αγόρι που πνίγηκε στους Φούρνους Ικαρίας είναι παιδί γνωστού Έλληνα ηθοποιού. Ασύλληπτη τραγωδία στους Φούρνους Ικαρίας όπου ένα 11χρονο αγόρι (Χ.Σ.) ανασύρθηκε νεκρό από τη θάλασσα στην παραλία Πλάκας. Σύμφωνα με ασφαλείς πληροφορίες του Newsbomb.gr πρόκειται για τον γιο γνωστού Έλληνα ηθοποιού, που έχει πρωταγωνιστήσει σε μεγάλες επιτυχίες. Σύμφωνα με ενημέρωση του Λιμενικού στο Newsbomb.gr η μητέρα του το αναζητούσε από τις 14:30 και στις 18:00 πήγε στην Αστυνομία και κατ' επέκταση το Λιμενικό ξεκίνησε τις έρευνες. Το παιδί εντοπίστηκε αργότερα στην παραλία από άνθρωπο που βρισκόταν στο σημείο. Το παιδί διακομίσθηκε με ασθενοφόρο όχημα του ΕΚΑΒ στο αγροτικό ιατρείο Φούρνων όπου διαπιστώθηκε ο θάνατος του.",False
newsbomb.gr,https://www.newsbomb.gr/ellada/story/1457207/tragodia-stous-foyrnous-ikarias-pnigike-11xrono-agori-to-anazitoyse-i-mitera-tou-apo-to-mesimeri,ΕΛΛΑΔΑ,Τραγωδία στους Φούρνους Ικαρίας: Πνίγηκε 11χρονο αγόρι - Το αναζητούσε η μητέρα του από το μεσημέρι,2023-08-10T21:23:24+03:00,,Μαριάννα Κρασανάκη Ένα 11χρονο αγόρι ανασύρθηκε νεκρό στην παραλία Πλάκα στους Φούρνους Ικαρίας Χωρίς τις αισθήσεις του ανασύρθηκε 11χρονο αγόρι από την θαλάσσια περιοχή παραλίας Πλάκας Φούρνων στην Ικαρία. Σύμφωνα με ενημέρωση του Λιμενικού στο Newsbomb.gr η μητέρα του το αναζητούσε από τις 14:30 και στις 18:00 πήγε στην Αστυνομία και κατ' επέκταση το Λιμενικό ξεκίνησε τις έρευνες. Το παιδί εντοπίστηκε αργότερα στην παραλία από άνθρωπο που βρισκόταν στο σημείο. Το παιδί διακομίσθηκε με ασθενοφόρο όχημα του ΕΚΑΒ στο αγροτικό ιατρείο Φούρνων όπου διαπιστώθηκε ο θάνατος του. Σύμφωνα με ασφαλείς πληροφορίες του newsbomb.gr πρόκειται για παιδί γνωστού Έλληνα ηθοποιού.,False
newsbomb.gr,https://www.newsbomb.gr/ellada/seismoi/story/1457206/seismos-tora-stin-tourkia,ΣΕΙΣΜΟΙ,"Σεισμός 5,2 ρίχτερ στην Τουρκία",2023-08-10T21:22:29+03:00,Newsbomb,"Newsbomb Σεισμός: Το επίκεντρο του σεισμού εντοπίστηκε 10 χιλιόμετρα νοτιοδυτικά της περιοχής Μαλάια στην Τουρκία Σεισμική δόνηση μεγέθους 5,2 βαθμών της κλίμακας Ρίχτερ σημειώθηκε στις 20:48 το βράδυ της Πέμπτης στην Τουρκία. Το επίκεντρο του σεισμού εντοπίστηκε στα 10 χλμ νότια, νοτιοδυτικά της περιοχής Μαλάτια στην Τουρκία, ενώ το εστιακό βάθος υπολογίζεται σε 11 χλμ.",True
newsbomb.gr,https://www.newsbomb.gr/ellada/story/1457205/nea-filadelfeia-prota-perasan-stin-ellada-oi-xoyligkan-kai-meta-dothike-to-sima,ΕΛΛΑΔΑ,Νέα Φιλαδέλφεια: Πρώτα πέρασαν στην Ελλάδα οι χούλιγκαν και μετά δόθηκε το σήμα,2023-08-10T21:20:27+03:00,Newsbomb,"Newsbomb Νέα Φιλαδέλφεια: Το e-mail που συντάχθηκε από την Κακαβιά προς την Ασφάλεια Αττικής εστάλη αφότου οι χούλιγκαν είχαν περάσει Νέα στοιχεία για τα λάθη και τις παραλείψεις από τις Ελληνικές Αρχές σε ό,τι αφορά την κάθοδο των Κροατών χούλιγκαν στη χώρα μας, τη Δευτέρα, που είχε ως αποτέλεσμα τα αιματηρά επεισόδια με τη δολοφονία του 29χρονου Μιχάλη Κατσουρή, έρχονται στο φως της δημοσιότητας, σχετικά με την εντολή στην Κακαβιά για καταγραφή των οχημάτων που περνούσαν. Στις 10:35 το πρωί της Δευτέρας, ο επικεφαλής της Υποδιεύθυνσης Αντιμετώπισης Αθλητικής Βίας είχε τηλεφωνική επικοινωνία με τις αρχές της Κακαβιάς και ζήτησε να καταγραφούν όλα τα αυτοκίνητα που διέρχονταν. Η διαδικασία αυτή ξεκίνησε στις 11:00, οπότε και εισήλθαν τα πρώτα αυτοκίνητα στη χώρα ενώ η κάθοδος είχε ολοκληρωθεί μέχρι τις 14:30. Στη συνέχεια από την Κακαβιά συντάχθηκε ένα e-mail προς την Ασφάλεια Αττικής και το αρχηγείο της ΕΛ.ΑΣ., αφότου είχαν περάσει οι χούλιγκαν. Οι αρχές έδωσαν ετεροχρονισμένα στέλνοντας καθυστερημένο σήμα στις 15:50 το μεσημέρι της Δευτέρας. Το σήμα ωστόσο διαβάστηκε στις 8:33 το πρωί της επόμενης ημέρας, όπως αναφέρει ο ΣΚΑΪ, με τον Αστυνομικό Διευθυντή Αχαΐας να αναφέρει πως είχε τηλεφωνική επικοινωνία με την Ασφάλεια Αττικής στις 7:33 χωρίς όμως τη μορφή σήματος. ",True
newsbomb.gr,https://www.newsbomb.gr/ellada/astynomiko-reportaz/story/1457204/edessa-eksixniasi-apatis-me-plasta-parastatika-metaforas-xrimaton,ΑΣΤΥΝΟΜΙΚΟ,Έδεσσα: Εξιχνίαση απάτης με πλαστά παραστατικά μεταφοράς χρημάτων,2023-08-10T21:19:00+03:00,Newsbomb,"Newsbomb Απάτη με πλαστά παραστατικά μεταφοράς χρημάτων αποκάλυψε το Τμήμα Ασφάλειας Έδεσσας, προχωρώντας στον σχηματισμό δικογραφίας σε βάρος ενός άνδρα. Ο δράστης, όπως προέκυψε από την έρευνα, τον προηγούμενο κατάφερε να αποσπάσει από κατάστημα ένα κόσμημα αξίας 1.300 ευρώ, αποστέλλοντας πλαστό αποδεικτικό μεταφοράς χρημάτων για την πληρωμή του πολύτιμου αντικειμένου, την οποία δήθεν είχε κάνει. Με τον ίδιο τρόπο επιχείρησε ακόμη μία φορά να αποσπάσει από το ίδιο κατάστημα, ένα κόσμημα αξίας 1.700 ευρώ, χωρίς ωστόσο να το καταφέρει.",False
newsbomb.gr,https://www.newsbomb.gr/ellada/story/1457202/arxaia-olympia-teleti-paradosis-pyrosvestikoy-oximatos-apo-ellines-kai-kyprious-dikigorous,ΕΛΛΑΔΑ,Αρχαία Ολυμπία: Τελετή παράδοσης πυροσβεστικού οχήματος από Έλληνες και Κύπριους δικηγόρους,2023-08-10T21:11:16+03:00,Newsbomb,"Newsbomb Τελετή παράδοσης πυροσβεστικού οχήματος από Έλληνες και Κύπριους δικηγόρους για την προστασία αρχαίας Ολυμπίας Στην Αρχαία Ολυμπία, σε ειδική τελετή, η ολομέλεια των προέδρων των δικηγορικών συλλόγων της χώρας και ο Παγκύπριος Δικηγορικός Σύλλογος, παρέδωσαν σήμερα στην Εφορία Αρχαιοτήτων Ηλείας, ένα πυροσβεστικό όχημα για τη φύλαξη του χώρου της Αρχαίας Ολυμπίας. Το πυροσβεστικό όχημα άμεσης επέμβασης θα χρησιμοποιείται για την αντιπυρική προστασία του αρχαιολογικού χώρου της Ολυμπίας αλλά και οποιουδήποτε χώρου αρχαιολογικού και ιστορικού ενδιαφέροντος κριθεί αναγκαίο από την οικεία Εφορεία. Η δωρεά αυτή εντάσσεται στο πλαίσιο πρωτοβουλίας που αναλήφθηκε από την ολομέλεια των προέδρων των δικηγορικών συλλόγων της Ελλάδος μετά τις καταστροφικές πυρκαγιές που έπληξαν το 2021 κυρίως, την Αττική, την Εύβοια και την Ηλεία. Στην ομιλία του, ο πρόεδρος της ολομέλειας των δικηγορικών συλλόγων της Ελλάδας, Δημήτρης Βερβεσός, ανάφερε: «Η ολομέλεια των προέδρων των Δικηγορικών Συλλόγων Ελλάδος και ο Παγκύπριος Δικηγορικός Σύλλογος, στο πλαίσιο του κοινωνικού τους ρόλου, πραγματοποίησαν σήμερα δωρεά ενός πυροσβεστικού οχήματος άμεσης επέμβασης στην Εφορεία Αρχαιοτήτων Ηλείας, το οποίο θα χρησιμοποιείται για την αντιπυρική προστασία του αρχαιολογικού χώρου της Ολυμπίας καθώς και των λοιπών χώρων αρχαιολογικού και ιστορικού ενδιαφέροντος.  Η δωρεά εντάσσεται στο πλαίσιο πρωτοβουλίας που έλαβε η ολομέλεια των προέδρων των Δικηγορικών Συλλόγων Ελλάδος μετά τις καταστροφικές πυρκαγιές που έπληξαν την Αττική, την Εύβοια και την Ηλεία. Σε συνέχεια των αποφάσεων των αρμοδίων οργάνων του δικηγορικού σώματος, συγκεντρώθηκαν χρήματα από δωρεές των δικηγορικών συλλόγων και μεμονωμένων δικηγόρων Ελλάδος και Κύπρου... Τα χρήματα διατέθηκαν για την αποκατάσταση πληγέντων στην Αττική, για την διενέργεια εργασιών αναδάσωσης στην Εύβοια, ενώ στην Ηλεία προκρίθηκε ως αναγκαία η προμήθεια πυροσβεστικού οχήματος, που θα βρίσκεται πλησίον του αρχαιολογικού χώρου της Ολυμπίας και θα έχει την δυνατότητα άμεσης και αποτελεσματικής επέμβασης. Το δικηγορικό σώμα θα συνεχίσει, με αίσθημα ευθύνης να επιτελεί εμπράκτως τον κοινωνικό του ρόλο, όπως άλλωστε πράττει διαχρονικά». Ο πρόεδρος του Παγκύπριου Δικηγορικού Συλλόγου, Χρήστος Κληρίδης είπε: «Είμαστε και θα είμαστε Έλληνες. Στην Ελλάδα οφείλουμε τα πάντα και αυτή η δωρεά είναι το λιγότερο που θα μπορούσε να κάνει ο Παγκύπριος Δικηγορικός σύλλογος. Όταν υπάρχει φωτιά στην Ελλάδα η Κύπρος πονάει περισσότερο. Οφείλουμε τα πάντα στην Ελλάδα, την καταγωγή μας, την θρησκεία μας. Αυτό το μικρό δώρο ελπίζουμε να φανεί χρήσιμο, αλλά να μη βρεθεί ποτέ ανάγκη για να χρησιμοποιηθεί». Ο Πρόεδρος του Δικηγορικού Συλλόγου Πύργου, Δημήτρης Δημητρόπουλος, κατά την ομιλία του εξέφρασε ως πολίτης της Ηλείας τις ευχαριστίες του προς όλους τους συναδέλφους και όλους τους δικηγορικούς συλλόγους, που με τις δωρεές τους συνέβαλαν στην συγκέντρωση χρημάτων που απαιτήθηκαν για το σκοπό αυτό. Ο κ. Δημητρουλοπουλος τόνισε ότι «επιβεβαιώθηκαν έτσι για άλλη μία φορά οι ακατάλυτοι δεσμοί μεταξύ των δύο δικηγορικών κοινοτήτων του Ελληνισμού, που αναδείχθηκαν και κατά την τελευταία κοινή μας ολομέλεια στην Λευκωσία και διατηρούνται ασφαλώς ενεργοί και με τους ιδιαίτερους δεσμούς μεταξύ δικηγορικών συλλόγων Ελλάδας και Κύπρου». Παράλληλα, ο κ. Δημητρόπουλος, εξέφρασε την χαρά για την παρουσία τόσο πολλών προέδρων και εκπροσώπων δικηγορικών συλλόγων από διάφορα μέρη της χώρας στην σημερινή εκδήλωση. «Γνωρίζετε πολύ καλά όλοι σας, ότι η χρόνια συμπόρευση μας στους αγώνες του δικηγορικού σώματος και στις προσπάθειες για τη βελτίωση της κατάστασης που επικρατεί στην ελληνική δικαιοσύνη, έχουν σφυρηλατήσει μεταξύ μας ισχυρούς δεσμούς αγάπης, εκτίμησης και σεβασμού, που αποτελούν τη βάση της θεμελίωσης και μιας προσωπικής φιλίας με καθέναν από εσάς, που μου επιτρέπει να είμαι σήμερα ιδιαίτερα ευτυχής για την εδώ παρουσία σας» ανέφερε ο κ. Δημητρουλοπουλος στο κλείσιμο της ομιλίας του.",False
newsbomb.gr,https://www.newsbomb.gr/ellada/story/1457199/mytilini-entopismos-kai-diasosi-14-metanaston-sti-mithymna,ΕΛΛΑΔΑ,Μυτιλήνη: Εντοπισμός και διάσωση 14 μεταναστών στη Μήθυμνα,2023-08-10T21:01:00+03:00,Newsbomb,"Newsbomb Εντοπισμός και διάσωση 14 ατόμων στη Μήθυμνα Μυτιλήνης Στον εντοπισμό και τη διάσωση δεκατεσσάρων αλλοδαπών προέβησαν πρωινές ώρες σήμερα Πέμπτη 10 Αυγούστου στελέχη περιπολικού σκάφους του Λιμενικού στη Μήθυμνα. Ειδικότερα, περιπολικό σκάφος εντόπισε πνευστή ακυβέρνητη λέμβο, με κατεστραμμένο τον αριστερό αεροθάλαμο, στη θαλάσσια περιοχή «ΠΑΛΗΟΣ» Μήθυμνας στη Μυτιλήνη, με επιβαίνοντες τους εν λόγω αλλοδαπούς. Άμεσα ξεκίνησε η διαδικασία περισυλλογής των 14 συνολικά ατόμων, οι οποίοι μεταφέρθηκαν με ασφάλεια στον λιμενίσκο Πέτρας και στη συνέχεια στο χώρο καραντίνας Κ.Υ.Τ. «ΚΑΡΑ ΤΕΠΕ». Προανάκριση διενεργείται από την Λιμενική Αρχή Μήθυμνας, ενώ η ανωτέρω λέμβος βυθίστηκε.",False
newsbomb.gr,https://www.newsbomb.gr/ellada/story/1457194/pethane-o-dimitris-veronis-efyge-o-alen-delon-tis-elladas,ΕΛΛΑΔΑ,Πέθανε ο Δημήτρης Βερώνης: «Έφυγε ο Αλέν Ντελόν της Ελλάδας»,2023-08-10T20:35:03+03:00,Newsbomb,"Newsbomb Πέθανε ο ηθοποιός και χορευτής, Δημήτρης Βερώνης Έφυγε από τη ζωή ο ηθοποιός και χορευτής, Δημήτρης Βερώνης. Η είδηση έγινε γνωστή από τη σελίδα «Μουσικό Θέατρο» στο Facebook. «Φίλοι μου, είμαι συγκλονισμένος. Σήμερα. 9-8 2023. Έφυγε από τη Ζωή. Ένας πολύ Ταλαντούχος Χορευτής και Ηθοποιός. Συνάδελφος και Φίλος ΔΗΜΗΤΡΗΣ ΒΕΡΩΝΗΣ. Ο Τελευταίος Από την Μεγάλη Θεατρική ΟΙκογένεια «ΒΕΡΩΝΗ». Υπήρξε πολλά χρόνια Χορευτής στα μεγάλα Θέατρα της Αθήνας. Σπούδασε στη σχολή Μουσικού θεάτρου. Του Μαέστρου και θείου του. Μενέλαου Θεοφανίδη», αναφέρει η ανακοίνωση. «Έφυγε ο Αλέν Ντελόν της Ελλάδας έτσι το λέγαμε στο θέατρο. Alain Delon. Καλό ταξίδι Δημήτρη μου στο φως. Η κηδεία του θα γίνει αύριο στη 1:00 στο τρίτο Νεκροταφείο. Νίκαιας Καλό ταξίδι Αγαπημένε φίλε», καταλήγει. ",False
newsbomb.gr,https://www.newsbomb.gr/ellada/story/1457191/nea-filadelfeia-kalytera-ta-nea-gia-tin-ygeia-tou-patera-tou-mixali-katsouri-tha-einai-stin-kideia,ΕΛΛΑΔΑ,Νέα Φιλαδέλφεια: Καλύτερα τα νέα για την υγεία του πατέρα του Μιχάλη Κατσουρή - Θα είναι στην κηδεία,2023-08-10T20:14:40+03:00,Newsbomb,"Newsbomb Καλύτερα τα νέα για την υγεία του πατέρα του άτυχου Μιχάλη Κατσουρή Στο Θριάσιο Νοσοκομείο νοσηλεύεται ο πατέρας του άτυχου 29χρονου Μιχάλη Κατσουρή, μετά από λιποθυμικό επεισόδιο Σύμφωνα με το νοσοκομείο δεν υπάρχει κίνδυνος για την υγεία του ενώ έχουν γίνει όλες οι απαραίτητες εξετάσεις, όπως μεταδίδει το Star. Ο πατέρας του 29χρονου είναι καλύτερα στην υγεία του και αναμένεται να πάρει εξιτήριο για να βρεθεί στην κηδεία του γιου του, που θα πραγματοποιηθεί αύριο Παρασκευή 11 Αυγούστου στην Ελευσίνα",False
newsbomb.gr,https://www.newsbomb.gr/ellada/ekklhsia/story/1457015/dekapentaygoustos-poia-einai-i-thesi-tis-panagias-stin-orthodoksi-ekklisia,ΕΚΚΛΗΣΙΑ,Δεκαπενταύγουστος: Ποια είναι η θέση της Παναγίας στην Ορθόδοξη Εκκλησία,2023-08-10T20:12:06+03:00,Newsbomb,"Newsbomb Είναι πολύ χρήσιμο να γνωρίζουμε τη θέση της Παναγίας στην εκκλησιαστική μας Παράδοση. Γίνεται δε περισσότερο απαραίτητη η γνώση αυτή, εξαιτίας των αιρετικών παρεκκλίσεων. Οι αιρετικοί δεν γνωρίζουν ούτε ποια είναι πράγματι η Παναγία, ούτε ποια είναι η σωστή της θέση σε σχέση με την Εκκλησία. Το μεγάλο κακό που προξενούν οι αιρετικοί είναι η παραμόρφωση του εκκλησιαστικού Σώματος.  Διαβάστε περισσότερα στο iellada.gr",False
newsbomb.gr,https://www.newsbomb.gr/ellada/story/1457189/sygkinei-o-astynomikos-gia-tin-4xroni-pou-ksexastike-sto-aftokinito-leitoyrgisan-san-pateras,ΕΛΛΑΔΑ,Συγκινεί ο αστυνομικός για την 4χρονη που ξεχάστηκε στο αυτοκίνητο: «Λειτούργησα σαν πατέρας»,2023-08-10T20:03:50+03:00,Newsbomb,"Newsbomb Μεσολόγγι: Τη μικρή είχε ξεχάσει ο πατέρας της μέσα στο αυτοκίνητο, το οποίο είχε σταθμεύσει σε προαύλιο χώρο σούπερ μάρκετ της πόλης για να ψωνίσει Φύλακες άγγελοι αποδείχθηκαν για μία 4χρονη στο Μεσολόγγι, δύο αστυνομικοί. Τη μικρή είχε ξεχάσει ο πατέρας της μέσα στο αυτοκίνητο, το οποίο είχε σταθμεύσει σε προαύλιο χώρο σούπερ μάρκετ της πόλης για να ψωνίσει. Επί τόπου έσπευσαν αστυνομικοί, οι οποίοι έσπασαν το τζάμι του οχήματος και έβγαλαν από μέσα το παιδί σε ημιλιπόθυμη κατάσταση. Όπως ανέφεραν οι αστυνομικοί Δημήτρης Τσήλιος και Παντελής Καρδάκας, όταν έφτασαν το κοριτσάκι ήταν σε ημιλοπόθυμη κατάσταση. Ο κ.Καρδάκης περιέγραψε στον Alpha πώς έδρασαν με τον συνάδερφό του προκειμένου να σώσουν τη μικρούλα, σπάζοντας το τζάμι του αυτοκινήτου.  Το κοριτσάκι παραμένει νοσηλευόμενο για προληπτικούς λόγους, ενώ, εις βάρος του πατέρα, ο οποίος συνελήφθη, έχει σχηματισθεί δικογραφία για έκθεση της ανήλικης κόρης του, σε κίνδυνο. «Συνελήφθη, χθες το βράδυ, στο Μεσολόγγι, από αστυνομικούς του Τμήματος Ασφάλειας Μεσολογγίου, ένας ημεδαπός άνδρας, σε βάρος του οποίου σχηματίστηκε δικογραφία για έκθεση της ανήλικης κόρης του. Ειδικότερα, χθες το βράδυ, οι αστυνομικοί της ομάδας ΔΙΑΣ του Αστυνομικού Τμήματος Μεσολογγίου, εντόπισαν σε χώρο στάθμευσης υπεραγοράς, ένα ανήλικο κορίτσι, ηλικίας 4 ετών μέσα σε κλειδωμένο όχημα. Η ανήλικη μεταφέρθηκε στο Γενικό Νοσοκομείο Αγρινίου, όπου παραμένει νοσηλευόμενη για προληπτικούς λόγους».",True
newsbomb.gr,https://www.newsbomb.gr/ellada/story/1457188/nea-filadelfeia-neo-vinteo-dokoumento-apo-ti-stigmi-tis-epithesis-ton-kroaton-xoyligkan,ΕΛΛΑΔΑ,Νέα Φιλαδέλφεια: Νέο βίντεο ντοκουμέντο από τη στιγμή της επίθεσης των Κροατών χούλιγκαν,2023-08-10T20:02:15+03:00,Newsbomb,"Newsbomb Στο βίντεο αυτό φαίνεται η στιγμή που οι χούλιγκαν της Ντιναμό Ζάγκρεμπ, θυμίζοντας τάγμα εφόδου, επιτίθενται σε ανυποψίαστο κόσμο έξω από το γήπεδο της ΑΕΚ, λίγο πριν ο 29χρονος Μιχάλης Κατσουρής πέσει νεκρός Νέα βίντεο ντοκουμέντα από τη στιγμή της δολοφονικής επίθεσης των χούλιγκαν της Ντιναμό Ζάγκρεμπ στη Νέα Φιλαδέλφεια έρχεται στο φως της δημοσιότητας. Στο βίντεο αυτό, που φέρνει στη δημοσιότητα το MEGA, φαίνεται η στιγμή που οι χούλιγκαν της Ντιναμό Ζάγκρεμπ, θυμίζοντας τάγμα εφόδου, επιτίθενται σε ανυποψίαστο κόσμο έξω από το γήπεδο της ΑΕΚ, λίγο πριν ο 29χρονος Μιχάλης Κατσουρής πέσει νεκρός. Στο συγκεκριμένο βίντεο, που έχει τραβηχτεί από κάμερα ασφαλείας στις 23.08 της Δευτέρας, φαίνεται ένα πλήθος ανθρώπων, φιλάθλων της ΑΕΚ, να τρέχει πανικόβλητο, προκειμένου να γλιτώσει από τη μανία των Κροατών χούλιγκαν που χτυπούσαν όποιον έβλεπαν μπροστά τους. Πολλοί από τους χούλιγκαν, που κυνηγούν το πλήθος, κρατούν και πετούν φωτοβολίδες. Λίγα λεπτά έπειτα από αυτές τις εικόνες, ο 29χρονος Μιχάλης Κατσουρής πέφτει νεκρός.  Το υλικό αυτό, όπως και άλλα στοιχεία, έχουν συγκεντρωθεί και αναλύονται από τις Αρχές, με σκοπό την ταυτοποίηση των δραστών τόσο της δολοφονίας του 29χρονου Μιχάλη Κατσουρή, όσο και του τραυματισμού παρευρισκόμενων στο σημείο. Νέες μαρτυρίες από τα αιματηρά επεισόδια της Δευτέρας στη Νέα Φιλαδέλφεια βλέπουν το φως της δημοσιότητας. Στο κεντρικό δελτίο ειδήσεων του Star μίλησε οπαδός της ΑΕΚ, ο οποίος βρέθηκε στα επεισόδια της Δευτέρας και μάλιστα μαζί με τον γιο του, ο οποίος αναφέρει χαρακτηριστικά, «Το έζησα. Ήρθαν για να σκοτώσουν, από θαύμα ζω». Εξηγεί ότι και εκείνος δέχθηκε μανιασμένη επίθεση από Κροάτες χούλιγκαν, ενώ λίγα μέτρα πιο μακριά δεχόταν το φονικό χτύπημα ο 29χρονος Μιχάλης Κατσουρής. «Πήγα να προμηθευτώ δυο εισιτήρια. Πήρα τον γιο μου, φτάσαμε στη Νέα Φιλαδέλφεια. Με το που κατέβηκα να παρκάρει ο φίλος μου - ο φίλος μου τους είδε να τρέχουνε - έφυγε ο γιος μου, έτρεξε με τον όχλο. Τον πήραν οι φίλοι μου και τον έφεραν εδώ και εμάς άρχισαν να μας χτυπάνε», περιέγραψε ο τραυματίας και πρόσθεσε: «Φορούσαν κράνη, φουλ φέις, με χτυπούσαν. Λιποθύμησα με τη μία. Κρατούσαν λοστάρια, ρόπαλα... Ξέρω γω, έφαγα μία στο κεφάλι και έπεσα κάτω...» Ο άνδρας φέρει χτυπήματα στα πόδια, την ωμοπλάτη ενώ έχει 10 ράμματα στο κεφάλι. «Δεν μπορώ να περιγράψω τίποτα άλλο. Αρχίζω τα θυμάμαι και τρέμω από ότι βλέπετε. Πιστεύω ότι είναι αρκετά και μόνο αυτά που είπα. Να σταματήσει η βία. Δεν αξίζει η Ελλάδα που γέννησε τον πολιτισμό να σκοτώνονται για τις ομάδες. Αυτούς πώς τους επέτρεψαν να έρθουν εδώ πέρα; 200 δολοφόνους να έρθουν να μας κανουν δολοφονική επίθεση;», υπογράμμισε. Ο μάρτυρας μιλάει και για τον Μιχάλη Κατσουρή που έχασε τη ζωή του από τη θανάσιμη μαχαιριά ενός από τους οργισμένους χούλιγκαν: «Μιλάμε για το καλύτερο παιδί. Τον ήξερα προσωπικά τον Μιχάλη. Θέλω να πω τα θερμά μου συλλυπητήρια στην οικογένειά του. Τα θερμά συλλυπητήρια σε όλη την οικογένεια της ΑΕΚ για τον χαμό του Μιχάλη, γιατί δεν υπήρχε τέτοιο παιδί. Ειλικρινά, όσο ζω θα τον θυμάμαι».",True
newsbomb.gr,https://www.newsbomb.gr/ellada/story/1457186/nea-filadelfeia-irthan-gia-na-skotosoun-zo-apo-thayma-sygklonistiki-martyria,ΕΛΛΑΔΑ,"Νέα Φιλαδέλφεια: «Ήρθαν για να σκοτώσουν, ζω από θαύμα» - Σοκάρει νέα μαρτυρία",2023-08-10T19:47:41+03:00,Newsbomb,"Newsbomb Την ίδια στιγμή στη δημοσιότητα έρχονται και οι λεπτομέρειες από τις καταθέσεις ατόμων που βρέθηκαν στα επεισόδια στη Νέα Φιλαδέλφεια, είτε κλήθηκαν για να βοηθήσουν όπως ένας γιατρός και ένας ειδικός φρουρός. Νέες μαρτυρίες από τα αιματηρά επεισόδια της Δευτέρας στη Νέα Φιλαδέλφεια βλέπουν το φως της δημοσιότητας. Στο κεντρικό δελτίο ειδήσεων του Star μίλησε οπαδός της ΑΕΚ, ο οποίος βρέθηκε στα επεισόδια της Δευτέρας και μάλιστα μαζί με τον γιο του, ο οποίος αναφέρει χαρακτηριστικά, «Το έζησα. Ήρθαν για να σκοτώσουν, από θαύμα ζω». Εξηγεί ότι και εκείνος δέχθηκε μανιασμένη επίθεση από Κροάτες χούλιγκαν, ενώ λίγα μέτρα πιο μακριά δεχόταν το φονικό χτύπημα ο 29χρονος Μιχάλης Κατσουρής. «Πήγα να προμηθευτώ δυο εισιτήρια. Πήρα τον γιο μου, φτάσαμε στη Νέα Φιλαδέλφεια. Με το που κατέβηκα να παρκάρει ο φίλος μου - ο φίλος μου τους είδε να τρέχουνε - έφυγε ο γιος μου, έτρεξε με τον όχλο. Τον πήραν οι φίλοι μου και τον έφεραν εδώ και εμάς άρχισαν να μας χτυπάνε», περιέγραψε ο τραυματίας και πρόσθεσε: «Φορούσαν κράνη, φουλ φέις, με χτυπούσαν. Λιποθύμησα με τη μία. Κρατούσαν λοστάρια, ρόπαλα... Ξέρω γω, έφαγα μία στο κεφάλι και έπεσα κάτω...»  Ο άνδρας φέρει χτυπήματα στα πόδια, την ωμοπλάτη ενώ έχει 10 ράμματα στο κεφάλι. «Δεν μπορώ να περιγράψω τίποτα άλλο. Αρχίζω τα θυμάμαι και τρέμω από ότι βλέπετε. Πιστεύω ότι είναι αρκετά και μόνο αυτά που είπα. Να σταματήσει η βία. Δεν αξίζει η Ελλάδα που γέννησε τον πολιτισμό να σκοτώνονται για τις ομάδες. Αυτούς πώς τους επέτρεψαν να έρθουν εδώ πέρα; 200 δολοφόνους να έρθουν να μας κανουν δολοφονική επίθεση;», υπογράμμισε. Ο μάρτυρας μιλάει και για τον Μιχάλη Κατσουρή που έχασε τη ζωή του από τη θανάσιμη μαχαιριά ενός από τους οργισμένους χούλιγκαν: «Μιλάμε για το καλύτερο παιδί. Τον ήξερα προσωπικά τον Μιχάλη. Θέλω να πω τα θερμά μου συλλυπητήρια στην οικογένειά του. Τα θερμά συλλυπητήρια σε όλη την οικογένεια της ΑΕΚ για τον χαμό του Μιχάλη, γιατί δεν υπήρχε τέτοιο παιδί. Ειλικρινά, όσο ζω θα τον θυμάμαι». Την ίδια στιγμή στη δημοσιότητα έρχονται και οι λεπτομέρειες από τις καταθέσεις ατόμων που βρέθηκαν στα επεισόδια στη Νέα Φιλαδέλφεια, είτε κλήθηκαν για να βοηθήσουν όπως ένας γιατρός και ένας ειδικός φρουρός. Μάλιστα, η περίπτωση του γιατρού, ο οποίος έδωσε κατάθεση, συγκλονίζει. Κι αυτό γιατί πρόκειται για το πρόσωπο που ανέλαβε την ανάνηψη του Μιχάλη Κατσουρή αλλά ο 29χρονος άφησε την τελευταία του πνοή στα χέρια του. «Περί ώρα 23.45 προσήλθε ένα άτομο, άνδρας, με ιδιωτικό ασθενοφόρο, το οποίο άτομο δεν έφερε σφυγμούς, ήταν άπνοος και με μυδρίαση. Αμέσως εισήχθη στα επείγοντα όπου και προχωρήσαμε στη διαδικασία της ανάνηψης για το χρονικό διάστημα της μιας ώρας, πλην όμως δεν καταφέραμε να τον επαναφέρουμε στη ζωή. Το εν λόγω άτομο δεν έφερε εξωτερικά εμφανή τραύματα, εκτός από ένα θλαστικό τραύμα στην έσω επιφάνεια του αριστερού βραγχίονα, πλην όμως είχε αίμα σε όλο του το σώμα. «Στις 04.00 με κάλεσε ο ξάδερφός μου και είπε ότι ο αδερφός μου, Μιχάλης έχει τραυματιστεί σοβαρά, χωρίς να ξέρει τον τρόπο που έγινε. Μετά από λίγα λεπτά μου ξανατηλεφώνησε και μου είπε ότι μάλλον έχει πεθάνει. Ήμουν εκτός Αττικής, οπότε έφτασα στο νοσοκομείο στις 8 παρά 10 το πρωί. Δε γνωρίζω πώς πέθανε ο αδερφός μου, όσο ζούσε ήταν ενεργός οπαδός της ΑΕΚ και ήταν και σε σύνδεσμο». «Περί ώρα 22.45 της 7/8/2023 κατόπιν εντολής του Κέντρου Ασφαλείας κινηθήκαμε από Αλεξάνδρας και Πατησίων από κοινού με το Δ-4 Επόπτη της ομάδας ΔΡΑΣΗ με κατεύθυνση τον ΗΣΑΠ ""ΠΕΥΚΑΚΙΑ"", προκειμένου να εντοπίσουμε άτομα, περίπου 120, μαυροφορεμένα, κινούμενα ομαδικά και έχοντας στα χέρια τους καδρόνια, πιθανόν οπαδοί. Πριν αφιχθούμε στον ΗΣΑΠ ""ΠΕΡΙΣΣΟΣ"" αντιληφθήκαμε τα ανωτέρω άτομα, τα οποία είχαν αποβιβαστεί από τον ΗΣΑΠ, πέρασαν τη Λ. Ηρακλείου και κινήθηκαν προς Νέα Φιλαδέλφεια, μέσα από χωμάτινο οδόστρωμα, παράλληλο της οδού Παπαναστασίου. Εμείς κινηθήκαμε παράλληλα στην οδό Παπαναστασίου, έχοντας οπτική επαφή με τα άτομα, μπήκαμε εντός αλσυλλίου, στην οδό Λυκούργου. Τα άτομα εν συνεχεία κατέβηκαν την οδό Μαραθώνος και στη συμβολή της Μαραθώνος με την οδό Σεβαστείας μπήκαμε πίσω από τα άτομα και τα ακολουθούσαμε σε μία απόσταση 50 μέτρων. Εν συνεχεία τα άτομα κινήθηκαν στην οδό Λεύκης, ενώ εμείς κατόπιν εντολής του τμήματος Ασφαλείας παραμείναμε στο σημείο δίνοντας εικόνα και αναμένοντας ενισχύσεις. Τα άτομα αυτά κινήθηκαν επί της Πατριάρχου Κωνσταντίνου και ενεπλάκησαν με άτομα, οπαδούς αντίπαλης ομάδας..... Κατά τη διάρκεια της συμπλοκής και ώρα 23.15 προσήλθε η ΔΡΑΣΗ 30 για ενίσχυση. Κατόπιν, με εντολή του Κέντρου Ασφαλείας, κινηθήκαμε παράλληλα τω ατόμων, τα οποία άρχισαν να διασπώνται σε διάφορες κατευθύνσεις». «Χθες 7/8/2023 και περί ώρα 21.50 πήγα έξω από το γήπεδο της ΑΕΚ στη Νέα Φιλαδέλφεια για να πιω μια μπύρα. Στις 23.00 κι ενώ καθόμουν στο σημείο, ακούω ξαφνικά μια κροτίδα και είδα γύρω στα 200 άτομα με μαύρα ρούχα να τρέχουν προς το μέρος μου. Τότε ένας εξ΄αυτών με χτύπησε με ένα μπουκάλι στο κεφάλι και μετά αρκετοί άρχισαν να με χτυπάνε με τα χέρια τους. Μόλις έφυγαν, πήγα στο νοσοκομείο. Οι γιατροί μου είπαν να μείνω για 72 ώρες, γιατί είχα αιμάτωμα στο κεφάλι». Στην πόλη όπου έμενε, την Ελευσίνα θα κηδευθεί ο δολοφονημένος οπαδός της ΑΕΚ, Μιχάλης Κατσουρής, ο οποίος έχασε τη ζωή του στα άγρια επεισόδια της Δευτέρας στη Νέα Φιλαδέλφεια. Η οικογένειά του ζήτησε αντί στεφάνων να κατατεθούν δωρεές υπέρ του σωματείου «ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ». Η ΠΑΕ ΑΕΚ κοινοποίησε το μήνυμα της οικογένειας, στο οποίο εξηγούν τους λόγους που επιθυμούν να γίνουν οι δωρεές υπέρ της ΕΛΠΙΔΑΣ και ραγίζουν καρδιές. «Ο Μιχάλης μας ήταν παιδί ευαίσθητο, καλόκαρδο που βοήθησε με αυτοθυσία στις φωτιές, βοηθούσε άστεγους και είχε μεγάλη πίστη στο Θεό. Γι' αυτό η οικογένεια του, αποφασίσαμε αντί στεφάνων να γίνουν δωρεές για μικρά παιδιά, υπέρ του Σωματείου ""ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ"" στη μνήμη του αδικοχαμένου μας», γράφουν στο μήνυμά τους. Η Εξόδιος Ακολουθία του Μιχάλη Κατσουρή, θα γίνει την Παρασκευή (11/8) στις 17:00 στον Ιερό Ναό Αγίου Κωνσταντίνου στην Ελευσίνα, πόλη στην οποία έμενε. Την ίδια ώρα εξιτήριο από το νοσοκομείο Ερυθρός Σταυρός, όπου νοσηλευόταν με συπμτώματα εμφράγματος από την Τρίτη, έλαβε η μητέρα του 29χρονου. Εξιτήριο έχει λάβει επίσης ο 37χρονος Κροάτης, ο οποίος νοσηλευόταν φρουρούμενος στην Α' Χειρουργική Κλινική, ενώ αναμένεται να λάβουν ακόμα δύο Έλληνες, ένας 48χρονος και ένας 47χρονος. Στο νοσοκομείο παραμένει λόγω κεφαλαλγίας και επεισοδίων εμετών ο 26χρονος, ο οποίος είχε τραυματιστεί πιο σοβαρά. Ο 37χρονος Κροάτης χούλιγκαν αμέσως μετά το εξιτήριο που έλαβε μεταφέρθηκε στη ΓΑΔΑ, προκειμένου να του απαγγελθούν κατηγορίες. Αναλυτικά το ιατρικό ανακοινωθέν: 1) Ημεδαπός υπήκοος, (48 ετών), νοσηλεύεται στη Νευροχειρουργική Κλινική σε σταθερή κατάσταση, σιτίζεται, είναι περιπατητικός και εκκρεμεί ο επαναληπτικός απεικονιστικός έλεγχος προκειμένου να δοθεί σήμερα εξιτήριο. 2) Ημεδαπός υπήκοος, (47 ετών), νοσηλεύεται στη Νευροχειρουργική Κλινική σε σταθερή κατάσταση, σιτίζεται, είναι περιπατητικός και εκκρεμεί ο επαναληπτικός απεικονιστικός έλεγχος προκειμένου να δοθεί σήμερα εξιτήριο. 3) Ημεδαπός υπήκοος, (26 ετών), νοσηλεύεται στη Νευροχειρουργική Κλινική σε σταθερή κατάσταση, έχει κεφαλαλγία και επεισόδια εμέτων. Συνεχίζεται η παρακολούθηση και η νοσηλεία του. 4) Αλλοδαπός υπήκοος (Κροάτης), (37 ετών), της Α' Χειρουργική Κλινική, ολοκλήρωσε τον απεικονιστικό και εργαστηριακό έλεγχο και έλαβε ιατρικό εξιτήριο στις 12:30, από το νοσοκομείο. 5) Η μητέρα του θανόντος Κ.Μ., ύστερα από τον πλήρη καρδιολογικό έλεγχο που ολοκλήρωσε χωρίς ευρήματα, έλαβε εξιτήριο από το Νοσοκομείο μας στις 09/08/2023 στις 19:00.",True
newsbomb.gr,https://www.newsbomb.gr/ellada/story/1457185/xania-nees-sygklonistikes-martyries-gia-to-kykloma-70-000-evro-gia-na-pareis-ena-moraki-etoimo,ΕΛΛΑΔΑ,Χανιά: Νέες συγκλονιστικές μαρτυρίες για το κύκλωμα - «70.000 ευρώ για να πάρεις ένα μωράκι έτοιμο»,2023-08-10T19:47:27+03:00,Newsbomb,"Newsbomb Σοκάρουν τα νέα στοιχεία και οι μαρτυρίες για το κύκλωμα παράνομων υιοθεσιών και βρεφών στα Χανιά. Ζευγάρι που παραλίγο να πέσει θύμα του κυκλώματος μίλησε για τα «τρελά» ποσά απόκτησης παιδιού ή εμβρυομεταφοράς Νέα συγκλονιστική μαρτυρία έρχεται στο φως για το κύκλωμα παράνομων υιοθεσιών στα Χανιά. Ζευγάρι που είχε πέσει θύμα των γυναικολόγων μίλησε στο κεντρικό δελτίο ειδήσεων του Alpha για το κόστος να πάρει μια οικογένεια ένα γεννημένο μωρό ή για να προχωρήσει σε εμβρυομεταφορά. «Θορυβημένοι αρχίσαμε να ψάχνουμε και να μιλάμε με κόσμο. Τότε μάθαμε για κάποια οροφοδιαμερίσματα κοντά σε πολύ γνωστή πλατεία των Χανίων, με 5 υπνοδωμάτια και τα οποία είχαν γυναίκες από τη Βουλγαρία, ως παρένθετες μητέρες. Η «τιμή» 70.000 ευρώ για να πάρεις ένα μωράκι έτοιμο. Μάθαμε ότι τα έτοιμα γονιμοποιημένα ωάρια για γονείς με αδυναμία γονιμοποίησης των δικών τους κοστίζει 7.000 – 9.000 ευρώ. Τότε αρχίσαμε να πιστεύουμε ότι η πρώτη εμβρυομεταφορά μας ήταν πλασματική και πως τα δύο γονιμοποιημένα μας ωάρια έγιναν προϊόν εμπορίας.»  Ένας 73χρονος φέρεται να είναι ο αρχηγός του κυκλώματος παράνομων υιοθεσιών στα Χανιά, με την Αστυνομία να έχει συλλάβει ακόμα έξι γυναίκες 44, 41, 41, 38, 37 και 28 ετών που είχαν διαφορετικούς ρόλους. Σύμφωνα με αποκλειστικές πληροφορίες του Newsbomb.gr, ο εγκέφαλος Γ.Ι. είναι γυναικολόγος - μαιευτήρας και φέρεται να είναι ο άνθρωπος που κινούσε τα νήματα στο κύκλωμα «βιομηχανίας γεννήσεων». Το δεύτερο μέλος είναι κλινικός εμβρυολόγος. Εκ παραδρομής αναφέρθηκε ότι ο χειρούργος γυναικολόγος Κ.Κ. που εργάζεται στη μονάδα συνελήφθη, κάτι που δεν ισχύει. Οι εννέα συλληφθέντες του κυκλώματος «βιομηχανίας γεννήσεων» από τα Χανιά έλαβαν προθεσμία έως την Κυριακή (13/08), για να απολογηθούν. Το βράδυ της Τετάρτης, 9 Αυγούστου, οι συλληφθέντες που – σύμφωνα με την ΕΛΑΣ – δραστηριοποιούνταν στην κατ’ επάγγελμα εμπορία ανθρώπων μέσω της «βιομηχανοποίησης γεννήσεων» στα Χανιά ζήτησαν και έλαβαν προθεσμία να απολογηθούν. Μερικά λεπτά μετά τις 18:30, οι κατηγορούμενοι πέρασαν το «κατώφλι» του εισαγγελέα και ύστερα από «μαραθώνια» διαδικασία, η οποία διήρκησε 7 ώρες, πήραν προθεσμία ώστε να απολογηθούν την προσεχή Κυριακή (13/08). Ο συνήγορος υπεράσπισης του 73χρονου ιατρού –ο οποίος φέρεται να είναι ο «εγκέφαλος» του κυκλωμάτος–ανέφερε ότι «η υπόθεση είναι εξαιρετικά συνθέτη, πρωτόγνωρη και για τα δεδομένα της περιοχής, αλλά ενδεχομένως και τα ελληνικά δεδομένα. Αυτό είχε σαν αποτέλεσμα να υπάρξει μία μακρά επεξεργασία από τις εισαγγελικές αρχές. Πήραμε προθεσμία για την απολογία, γιατί ο όγκος της δισκογραφίας είναι δυσθεώρητος», μιλώντας στους δημοσιογράφους. Ακόμη, τόνισε πως ο εντολέας του υποστηρίζει ότι «ο μοναδικός του σκοπός ήταν να ενισχύσει ανθρώπους που είχαν στόχο να γίνουν γονείς και ότι με την επεξεργασία που θα γίνει, θα αναδειχθεί η πραγματική διάσταση και αυτή θα είναι διαφορετική από αυτή που έχει κυκλοφορήσει μέχρι τώρα στα Μέσα ενημέρωσης». Ενώπιον του Εισαγγελέα Χανίων οδηγήθηκαν το απόγευμα της Τετάρτης 9 Αυγούστου, εννέα συλληφθέντες ως μέλη κυκλώματος εκμετάλλευσης γυναικών στον τομέα της αφαίρεσης ωαρίων και παρένθετης μητρότητας καθώς και εξαπάτησης μέσω εικονικών εξωσωματικών. Χαρακτηριστικό είναι ότι από την ημέρα που «έσκασε» η υπόθεση και ιδίως από χθες, που άρχισαν να γίνονται γνωστές πολλές πτυχές, έχουν «σπάσει» τα τηλέφωνα στην ΕΛ.ΑΣ. από δεκάδες ζευγάρια που είχαν απευθυνθεί στο Κέντρο για να αποκτήσουν ένα παιδί. Ο σπόρος της αμφιβολίας «τρώει» τα ζευγάρια που αγωνιούν για τα δικά τους παιδιά και αναζητούν λεπτομέρειες για τις συνθήκες που έγιναν γονείς και πήραν στα χέρια τους το μωρό τους, εγείροντας ζητήματα κοινωνικά αλλά ακόμη και θέματα βιοηθικής. Την έρευνα διεξάγει το Τμήμα Αντιμετώπισης Οργανωμένου Εγκλήματος Κρήτης που έχει όλες τις πτυχές και τις λεπτομέρειες για την υπόθεση. Ωστόσο μπορεί η πρωτόγνωρη για τα ελληνικά δεδομένα υπόθεση να παίρνει το δρόμο της Δικαιοσύνης, όμως πίσω της αφήνει ανοιχτές υποθέσεις, απροστάτευτες ψυχές και ζευγάρια που κάθονται σε αναμμένα κάρβουνα. Τα μέχρι τώρα στοιχεία κάνουν λόγο για περίπου 30 γυναίκες ετοιμόγεννες ή σε προχωρημένη εγκυμοσύνη, που έχουν μπει σε διαδικασίες ορμονοθεραπειών και υποστηρίζονται πια και ψυχολογικά, ενώ γίνεται προσπάθεια να ενταχθούν σε πρόγραμμα προστασίας για θέματα εμπορίας ανθρώπων. Όσο για τα βρέφη που γεννιούνται ως αποτέλεσμα και παράνομων διαδικασιών, η ανησυχία και η αγωνία είναι εύλογη...",True
newsbomb.gr,https://www.newsbomb.gr/ellada/story/1457180/kriti-profylakistike-o-drastis-tou-aimatiroy-peristatiko-se-kafeneio-ston-mylopotamo,ΕΛΛΑΔΑ,Κρήτη: Προφυλακίστηκε ο δράστης του αιματηρού περιστατικό σε καφενείο στον Μυλοπόταμο,2023-08-10T19:31:05+03:00,Newsbomb,"Newsbomb Κρήτη: Ο δράστης στην απολογία του αναφέρθηκε στις προστριβές του με το θύμα Προσωρινά κρατούμενος κρίθηκε μετά την απολογία του ενώπιον ανακριτή και εισαγγελέα ο 57χρονος που πυροβόλησε και τραυμάτισε δύο άτομα σε καφενείο στον Μυλοπόταμο στην Κρήτη. Σύμφωνα με το cretapost, ο 57χρονος στην απολογία του αναφέρθηκε στις προστριβές του και τα επεισόδια που είχαν προηγηθεί με το θύμα. Το περιστατικό σημειώθηκε γύρω στη 1 τα ξημερώματα της Δευτέρας 31 Ιουλίου όταν ένα άτομο άνοιξε πυρ έξω από καφενείο στην πλατεία της Αξού στον Μυλοπόταμο και ενώ το καφενείο ήταν ακόμα ανοιχτό. Ο δράστης πυροβόλησε τον 50χρονο ιδιοκτήτη του καταστήματος, τον οποίο τραυμάτισε σοβαρά, καθώς και έναν 57χρονο υπάλληλο. Στη συνέχεια ο άνδρας τράπηκε σε φυγή.  Ο ιδιοκτήτης του καφενείου νοσηλεύτηκε για 4 ημέρες στη Μονάδα Εντατικής Θεραπείας, ενώ η κατάσταση της υγείας του έχει καλυτερεύσει και πλέον παραμένει για νοσηλεία στο Πανεπιστημιακό νοσοκομείο Ηρακλείου σε απλό θάλαμο.   Ο 57χρονος φερόμενος ως δράστης παραδόθηκε στις Αρχές έξι ημέρες μετά το αιματηρό περιστατικό.",False
newsbomb.gr,https://www.newsbomb.gr/ellada/story/1457172/tragodia-sti-larisa-gynaika-epese-apo-to-balkoni-kai-skotothike,ΕΛΛΑΔΑ,Τραγωδία στη Λάρισα: Γυναίκα έπεσε από το μπαλκόνι και σκοτώθηκε,2023-08-10T19:12:51+03:00,Newsbomb,"Newsbomb 83χρονη γυναίκα από τη Λάρισα έπεσε από το μπαλκόνι του σπιτιού της και άφησε την τελευταία της πνοή Σοκαρισμένη η τοπική κοινότητα της Λάρισας, όταν το απόγευμα της Πέμπτης 10 Αυγούστου, μια 83χρονη γυναίκα έπεσε από το μπαλκόνι του σπιτιού της και σκοτώθηκε. Το τραγικό συμβάν συνέβη λίγο πριν τις 18:30 όταν η άτυχη ηλικιωμένη κάτω από άγνωστες ως στιγμής συνθήκες βρέθηκε στο κενό από τον πρώτο όροφο της οικίας της με αποτέλεσμα να σκοτωθεί. Σύμφωνα με το onlarissa.gr η γυναίκα κείτονταν για ώρα στο έδαφος, όμως δεν είχε γίνει αντιληπτή η πτώση της από κανέναν, καθώς οι δικοί της άνθρωποι απουσίαζαν από το σπίτι. Η 83χρονη διακομίστηκε με ασθενοφόρο του ΕΚΑΒ στο εφημερεύον Γενικό Νοσοκομείο Λάρισας, όπου διαπιστώθηκε ο θάνατός της.",False
newsbomb.gr,https://www.newsbomb.gr/ellada/story/1457171/larisa-ksafniko-bourini-me-dynato-aera-kai-xalazi-kserizose-dentra,ΕΛΛΑΔΑ,Λάρισα: Ξαφνικό μπουρίνι με δυνατό αέρα και χαλάζι ξερίζωσε δέντρα,2023-08-10T19:08:31+03:00,Newsbomb,"Newsbomb Η Πυροσβεστική κλήθηκε να επέμβει σε τρεις περιπτώσεις για να απομακρύνει δέντρα που έριξε η μανία του αέρα Ξαφνικό μπουρίνι με δυνατό αέρα αναστάτωσε τη Λάρισα. Η Πυροσβεστική κλήθηκε να επέμβει σε τρεις περιπτώσεις για να απομακρύνει δέντρα που έριξε η μανία του αέρα. Η πρώτη περίπτωση αφορούσε συμβάν μέσα στην πόλη της Λάρισας, η δεύτερη στο Ζάππειο και η τρίτη στα παράλια των Μεσαγγάλων. Το ξαφνικό μπουρίνι, αξίζει να σημειωθεί ότι συνοδεύτηκε και από χαλάζι στον οδικό άξονα της Ε.Ο. Λάρισας – Τρικάλων στις περιοχές της Μάνδρας και του Κουτσόχερου, προκαλώντας ζημιές σε εκτάσεις με βαμβάκι και καλαμπόκι. Σαφή εικόνα της καταστροφής αναμένεται αύριο από τα κλιμάκια του ΕΛΓΑ. ",False
newsbomb.gr,https://www.newsbomb.gr/ellada/astynomiko-reportaz/story/1457161/xania-aftoi-einai-oi-treis-giatroi-pou-emplekontai-sto-kykloma-paranomon-yiothesion,ΑΣΤΥΝΟΜΙΚΟ,Χανιά: Γιατροί εμπλέκονται στο κύκλωμα παράνομων υιοθεσιών,2023-08-10T18:51:35+03:00,Newsbomb,"Newsbomb Από τους εννέα συλληφθέντες, υπάρχουν γιατροί που δραστηριοποιούνταν έντονα στο κύκλωμα παράνομων υιοθεσιών και ήταν αρκετά γνωστοί στην τοπική κοινότητα των Χανίων Ένας 73χρονος φέρεται να είναι ο αρχηγός του κυκλώματος παράνομων υιοθεσιών στα Χανιά, με την Αστυνομία να έχει συλλάβει ακόμα έξι γυναίκες 44, 41, 41, 38, 37 και 28 ετών που είχαν διαφορετικούς ρόλους. Σύμφωνα με αποκλειστικές πληροφορίες του Newsbomb.gr, ο εγκέφαλος Γ.Ι. είναι γυναικολόγος - μαιευτήρας και φέρεται να είναι ο άνθρωπος που κινούσε τα νήματα στο κύκλωμα «βιομηχανίας γεννήσεων». Το δεύτερο μέλος είναι κλινικός εμβρυολόγος. Εκ παραδρομής αναφέρθηκε ότι ο χειρούργος γυναικολόγος Κ.Κ. που εργάζεται στη μονάδα συνελήφθη, κάτι που δεν ισχύει.  Οι εννέα συλληφθέντες του κυκλώματος «βιομηχανίας γεννήσεων» από τα Χανιά έλαβαν προθεσμία έως την Κυριακή (13/08), για να απολογηθούν. Το βράδυ της Τετάρτης, 9 Αυγούστου, οι συλληφθέντες που – σύμφωνα με την ΕΛΑΣ – δραστηριοποιούνταν στην κατ’ επάγγελμα εμπορία ανθρώπων μέσω της «βιομηχανοποίησης γεννήσεων» στα Χανιά ζήτησαν και έλαβαν προθεσμία να απολογηθούν. Μερικά λεπτά μετά τις 18:30, οι κατηγορούμενοι πέρασαν το «κατώφλι» του εισαγγελέα και ύστερα από «μαραθώνια» διαδικασία, η οποία διήρκησε 7 ώρες, πήραν προθεσμία ώστε να απολογηθούν την προσεχή Κυριακή (13/08). Ο συνήγορος υπεράσπισης του 73χρονου ιατρού –ο οποίος φέρεται να είναι ο «εγκέφαλος» του κυκλωμάτος–ανέφερε ότι «η υπόθεση είναι εξαιρετικά συνθέτη, πρωτόγνωρη και για τα δεδομένα της περιοχής, αλλά ενδεχομένως και τα ελληνικά δεδομένα. Αυτό είχε σαν αποτέλεσμα να υπάρξει μία μακρά επεξεργασία από τις εισαγγελικές αρχές. Πήραμε προθεσμία για την απολογία, γιατί ο όγκος της δισκογραφίας είναι δυσθεώρητος», μιλώντας στους δημοσιογράφους. Ακόμη, τόνισε πως ο εντολέας του υποστηρίζει ότι «ο μοναδικός του σκοπός ήταν να ενισχύσει ανθρώπους που είχαν στόχο να γίνουν γονείς και ότι με την επεξεργασία που θα γίνει, θα αναδειχθεί η πραγματική διάσταση και αυτή θα είναι διαφορετική από αυτή που έχει κυκλοφορήσει μέχρι τώρα στα Μέσα ενημέρωσης». Ενώπιον του Εισαγγελέα Χανίων οδηγήθηκαν το απόγευμα της Τετάρτης 9 Αυγούστου, εννέα συλληφθέντες ως μέλη κυκλώματος εκμετάλλευσης γυναικών στον τομέα της αφαίρεσης ωαρίων και παρένθετης μητρότητας καθώς και εξαπάτησης μέσω εικονικών εξωσωματικών.",False
newsbomb.gr,https://www.newsbomb.gr/ellada/story/1457162/kalampaka-synelifthi-o-andras-pou-pyrovolise-ton-adelfo-tou-kalese-to-ekav,ΕΛΛΑΔΑ,Καλαμπάκα: Συνελήφθη ο άνδρας που πυροβόλησε τον αδελφό του - Κάλεσε το ΕΚΑΒ,2023-08-10T18:49:24+03:00,Newsbomb,"Newsbomb Καλαμπάκα: Αφού μεταφέρθηκε στο Κέντρο Υγείας της περιοχής για την παροχή πρώτων βοηθειών, ακολούθησε η διαδικασία σύλληψης του. Στα χέρια των Αρχών βρίσκεται πλέον ο 62χρονος που φέρεται να πυροβόλησε τον αδελφό του στη Διάβα Καλαμπάκας.  Όπως αναφέρει η τοπική ιστοσελίδα trikalanews.gr, ο φερόμενος ως δράστης εντοπίστηκε λίγο πιο πάνω από τη Διάβα, στον δρόμο προς Κορομηλιά, ενώ φέρεται να κάλεσε ασθενοφόρο του ΕΚΑΒ, καθώς φέρει ελαφρά τραύματα, μετά τον διαπληκτισμό με τον αδελφό του.  Κατά τη σύλληψή του από άντρες του Γραφείου Ασφάλειας του Αστυνομικού Τμήματος Μετεώρων δεν προέβαλε καμία αντίσταση. Αφού μεταφέρθηκε στο Κέντρο Υγείας της περιοχής για την παροχή πρώτων βοηθειών, ακολούθησε η διαδικασία σύλληψης του.",False
newsbomb.gr,https://www.newsbomb.gr/ellada/story/1457159/nea-filadelfeia-mallon-pethane-sygklonizoun-oi-katatheseis-gia-ti-dolofonia-tou-mixali-katsouri,ΕΛΛΑΔΑ,Νέα Φιλαδέλφεια: «Μάλλον πέθανε» - Συγκλονίζουν οι καταθέσεις για τη δολοφονία του Μιχάλη Κατσουρή,2023-08-10T18:43:32+03:00,Newsbomb,"Newsbomb Η περίπτωση του γιατρού, ο οποίος έδωσε κατάθεση, συγκλονίζει. Κι αυτό γιατί πρόκειται για το πρόσωπο που ανέλαβε την ανάνηψη του Μιχάλη Κατσουρή αλλά ο 29χρονος άφησε την τελευταία του πνοή στα χέρια του Στη δημοσιότητα έρχονται οι λεπτομέρειες από τις πρώτες στιγμές των επεισοδίων που προκάλεσαν οι χούλιγκαν της Ντιναμό Ζάγκρεμπ και είχαν ως αποτέλεσμα να δολοφονηθεί ο 29χρονος Μιχάλης Κατσουρής. Όπως προκύπτει από τις καταθέσεις που έρχονται στη δημοσιότητα, πρόκειται για άτομα που είτε βρέθηκαν στη Νέα Φιλαδέλφεια ανάμεσα στα επεισόδια είτε κλήθηκαν να βοηθήσουν όπως ένας ειδικός φρουρός καθώς και ένας γιατρός. Μάλιστα, η περίπτωση του γιατρού, ο οποίος έδωσε κατάθεση, συγκλονίζει. Κι αυτό γιατί πρόκειται για το πρόσωπο που ανέλαβε την ανάνηψη του Μιχάλη Κατσουρή αλλά ο 29χρονος άφησε την τελευταία του πνοή στα χέρια του. «Περί ώρα 23.45 προσήλθε ένα άτομο, άνδρας, με ιδιωτικό ασθενοφόρο, το οποίο άτομο δεν έφερε σφυγμούς, ήταν άπνοος και με μυδρίαση. Αμέσως εισήχθη στα επείγοντα όπου και προχωρήσαμε στη διαδικασία της ανάνηψης για το χρονικό διάστημα της μιας ώρας, πλην όμως δεν καταφέραμε να τον επαναφέρουμε στη ζωή. Το εν λόγω άτομο δεν έφερε εξωτερικά εμφανή τραύματα, εκτός από ένα θλαστικό τραύμα στην έσω επιφάνεια του αριστερού βραγχίονα, πλην όμως είχε αίμα σε όλο του το σώμα.  «Στις 04.00 με κάλεσε ο ξάδερφός μου και είπε ότι ο αδερφός μου, Μιχάλης έχει τραυματιστεί σοβαρά, χωρίς να ξέρει τον τρόπο που έγινε. Μετά από λίγα λεπτά μου ξανατηλεφώνησε και μου είπε ότι μάλλον έχει πεθάνει. Ήμουν εκτός Αττικής, οπότε έφτασα στο νοσοκομείο στις 8 παρά 10 το πρωί. Δε γνωρίζω πώς πέθανε ο αδερφός μου, όσο ζούσε ήταν ενεργός οπαδός της ΑΕΚ και ήταν και σε σύνδεσμο». «Περί ώρα 22.45 της 7/8/2023 κατόπιν εντολής του Κέντρου Ασφαλείας κινηθήκαμε από Αλεξάνδρας και Πατησίων από κοινού με το Δ-4 Επόπτη της ομάδας ΔΡΑΣΗ με κατεύθυνση τον ΗΣΑΠ ""ΠΕΥΚΑΚΙΑ"", προκειμένου να εντοπίσουμε άτομα, περίπου 120, μαυροφορεμένα, κινούμενα ομαδικά και έχοντας στα χέρια τους καδρόνια, πιθανόν οπαδοί. Πριν αφιχθούμε στον ΗΣΑΠ ""ΠΕΡΙΣΣΟΣ"" αντιληφθήκαμε τα ανωτέρω άτομα, τα οποία είχαν αποβιβαστεί από τον ΗΣΑΠ, πέρασαν τη Λ. Ηρακλείου και κινήθηκαν προς Νέα Φιλαδέλφεια, μέσα από χωμάτινο οδόστρωμα, παράλληλο της οδού Παπαναστασίου. Εμείς κινηθήκαμε παράλληλα στην οδό Παπαναστασίου, έχοντας οπτική επαφή με τα άτομα, μπήκαμε εντός αλσυλλίου, στην οδό Λυκούργου. Τα άτομα εν συνεχεία κατέβηκαν την οδό Μαραθώνος και στη συμβολή της Μαραθώνος με την οδό Σεβαστείας μπήκαμε πίσω από τα άτομα και τα ακολουθούσαμε σε μία απόσταση 50 μέτρων. Εν συνεχεία τα άτομα κινήθηκαν στην οδό Λεύκης, ενώ εμείς κατόπιν εντολής του τμήματος Ασφαλείας παραμείναμε στο σημείο δίνοντας εικόνα και αναμένοντας ενισχύσεις. Τα άτομα αυτά κινήθηκαν επί της Πατριάρχου Κωνσταντίνου και ενεπλάκησαν με άτομα, οπαδούς αντίπαλης ομάδας..... Κατά τη διάρκεια της συμπλοκής και ώρα 23.15 προσήλθε η ΔΡΑΣΗ 30 για ενίσχυση. Κατόπιν, με εντολή του Κέντρου Ασφαλείας, κινηθήκαμε παράλληλα τω ατόμων, τα οποία άρχισαν να διασπώνται σε διάφορες κατευθύνσεις». «Χθες 7/8/2023 και περί ώρα 21.50 πήγα έξω από το γήπεδο της ΑΕΚ στη Νέα Φιλαδέλφεια για να πιω μια μπύρα. Στις 23.00 κι ενώ καθόμουν στο σημείο, ακούω ξαφνικά μια κροτίδα και είδα γύρω στα 200 άτομα με μαύρα ρούχα να τρέχουν προς το μέρος μου. Τότε ένας εξ΄αυτών με χτύπησε με ένα μπουκάλι στο κεφάλι και μετά αρκετοί άρχισαν να με χτυπάνε με τα χέρια τους. Μόλις έφυγαν, πήγα στο νοσοκομείο. Οι γιατροί μου είπαν να μείνω για 72 ώρες, γιατί είχα αιμάτωμα στο κεφάλι». Στη δημοσιότητα έρχονται τα πρώτα ονόματα των συλληφθέντων Κροατών για τα επεισόδια που είχαν ως αποτέλεσμα να δολοφονηθεί ο 29χρονος Μιχάλης Κατσουρής στη Νέα Φιλαδέλφεια. Όπως αναφέρει η κροατική ιστοσελίδα Jutarnji List, η οποία καλύπτει με συνεχές ρεπορτάζ τα όσα συμβαίνουν στην Ελλάδα μετά την επίθεση της περασμένης Δευτέρας και τη δολοφονία του 29χρονου Μιχάλη, «ο Τόμισλαβ Τ., η οικογένεια του οποίου ζει στο Ζάγκρεμπ, είναι ένας από τους συλληφθέντες στην Αθήνα, ενώ βρισκόταν στην «γ’ κατηγορία» των επικίνδυνων οπαδών, σύμφωνα με τη σχετική λίστα των κροατικών αρχών» αναφέρει χαρακτηριστικά. Η κροάτικη ιστοσελίδα Jutarnji List σημειώνει ακόμα πως «ο συλληφθείς είναι ηλεκτρολόγος μηχανικός και εργαζόμενος σε μεγάλη εταιρεία στο Ζάγκρεμπ, αλλά και πρόεδρος κεντρικού συνδέσμου της Ντιναμό Ζάγκρεμπ που συστεγάζεται με τα κεντρικά γραφεία των διαβόητων BBB». Ο Τ. είχε πρόσφατα συλληφθεί για επεισόδια και στην Κροατία, πριν από αγώνα μεταξύ της Χάιντουκ και της Λοκομοτίβ. Τότε η Αστυνομία είχε συλλάβει 25 άτομα, τα οποία είχε εντοπίσει μέσω καμερών. Στα συγκεκριμένα επεισόδια πήρε μέρος, σύμφωνα με το συγκεκριμένο δημοσίευμα, και ο Ιβάν Κ. από το Ζάγκρεμπ, ο οποίος μένει στη Ριέκα και βρίσκεται μεταξύ των συλληφθέντων της Αθήνας. Μεταξύ αυτών, σύμφωνα με την κροάτικη ιστοσελίδα και ο Ντράγκαν Κ., που μένει στη Βιέννη, και είναι εκ των ηγετών των οπαδών της Ραπίντ. Ο 25χρονος Ι. Λ. είναι προπονητής καράτε σε σύλλογο του Ζάγκρεμπ. Η κροάτικη ιστοσελίδα μιλώντας με έναν συνάδελφό του, επιβεβαίωσε την πληροφορία. «Ναι, είναι αλήθεια, το έμαθα από τον καλύτερό του φίλο, που με τη σειρά του το έμαθε από την αδερφή του. Ξέρω ότι είναι φανατικός οπαδός της Ντιναμό και πως έχει ταξιδέψει σε Λονδίνο και Λισαβώνα. Νεότερος ήταν μέλος της εθνικής ομάδας καράτε. Εργάζεται, έχει κοπέλα και είναι ο αγαπημένος των παιδιών που προπονεί. Έμαθα ότι η οικογένειά του προσέλαβε δικηγόρο στην Κροατία και προετοιμάζεται για την ανάκριση της Κυριακής. Όπως αναφέρει η Jutarnji List, οι οπαδοί της Ντιναμό, αναμένεται να ισχυριστούν πως βρέθηκαν στην περιοχή για να πιουν καφέ και πως προκλήθηκαν από τους οπαδούς της ΑΕΚ. Όπως τονίζει χαρακτηριστικά, το ίδιο επικαλούνταν και σε άλλη περίπτωση επεισοδίων. Τέσσερις μέρες μετά το ταξίδι θανάτου των οπαδών της Ντινάμο Ζάγκεμπ απ’ την Κροατία για την Αθήνα, την επιδρομή στη Νέα Φιλαδέλφεια και την δολοφονία του Μιχάλη Κατσουρή, οι οργανωμένοι της συγκεκριμένης ομάδας… έκαναν την εμφάνισή τους. Οι Bad Blue Boys, οι σκληροπυρηνικοί της ομάδας από την Βαλκανική χώρα, τοποθετήθηκαν μέσω ανακοίνωσής τους στο Telegram. Εκεί οι αναφορές τους είναι έως και εξοργιστικές σε πολλά σημεία. Δεν αναλαμβάνουν την παραμικρή ευθύνη για όσα έγιναν το βράδυ της περασμένης Δευτέρας, ενώ το παίζουν και… θύματα της υπόθεσης, καθώς γίνεται αναφορά σε επτά μαχαιρωμένους συμπατριώτες τους. Παράλληλα, ρίχνουν ευθύνη στα ΜΜΕ που τους κατηγορούν και ζητούν να μην… καταστρέφεται η ζωή νέων ανθρώπων. Δηλαδή της δικής τους που «στιγματίζεται» με όσα ακούγονται. Μετά από μια δολοφονία που προήλθε από επίθεση που έκαναν ερχόμενοι απ’ την Κροατία όλα αυτά. Η ανακοίνωση των BBB: «Αναγκαζόμαστε να μιλήσουμε μετά το πρωτοφανές λιντσάρισμα των Bad Blue Boys στην Αθήνα από τα ελληνικά ΜΜΕ και το κοινό τους. Δυστυχώς σε όλα αυτά συμμετέχει και ένα μεγάλο μέρος του κροατικού κοινού και των ΜΜΕ. Είναι απίστευτη η ευκολία με την οποία αποδέχονται τα κροατικά ΜΜΕ το γεγονός ότι τα μέλη μας φέρουν την ευθύνη για την τραγωδία που συνέβη και δεν υπάρχουν στοιχεία για αυτό. Ούτε μπορεί να υπάρξουν, όπως θα δείξει σύντομα ο χρόνος. Υπάρχει μόνο μια δήθεν έρευνα από τη συμβιβασμένη ελληνική αστυνομία, της οποίας ο μοναδικός στόχος είναι να κατευθύνει στη συνέχεια ένα σενάριο σύμφωνα με το οποίο η επαίσχυντη χειρονομία της χρήσης μαχαιριού σε μια σύγκρουση οπαδών θα αποδίδεται στους Κροάτες για να ικανοποιήσουν το αιμοδιψή κοινό, τα μέσα ενημέρωσης και τους πολιτικούς. Την ίδια ώρα, επτά αδέρφια μας που βρίσκονται στην Αθήνα τραυματίστηκαν από τη χρήση μαχαιριών. Τρεις τραυματίστηκαν από φωτοβολίδες και ένα μέλος της ομάδας μας δέχθηκε έως και επτά (7!) μαχαιριές. Υπάρχει κάποιος στην Κροατία για τον οποίο αυτά που αναφέρουμε διαταράσσουν το αφήγημα σύμφωνα με το οποίο οι Bad Blue Boys ευθύνονται για όλα; Απευθύνουμε έκκληση σε όλα τα Μέσα Ενημέρωσης και το κοινό της Κροατίας: Σταματήστε αυτό το λιντσάρισμα που έχεις ως στόχο εκατό Κροάτες πολίτες και μην συμμετέχετε σε αυτό! Μην καταστρέφετε και παίζετε με τις ζωές των νέων για τον εντυπωσιασμό!». Οι αστυνομικοί που ψάχνουν τον δολοφόνο του 29χρονου Μιχάλη Κατσουρή, που έπεσε νεκρός μετά την επιδρομή των χούλιγκαν - Κροατών και Ελλήνων - το βράδυ της Δευτέρας στη Νέα Φιλαδέλφεια, έχουν επικεντρώσει τις έρευνές τους σε μια λίστα 13 ατόμων. Η ομάδα των 13 χούλιγκαν, που σχηματίστηκε με βάση το παρελθόν και τη δράση τους, απαρτίζεται από 9 Κροάτες χούλιγκαν της Ντιναμό Ζάγκρεμπ, έναν Αλβανό και τρεις Έλληνες. Όπως αναφέρει στο ρεπορτάζ του ο ΣΚΑΪ, στην κατοχή του 22χρονου Αλβανού, ο οποίος είναι οργανωμένος οπαδός, εντοπίστηκε ένας αναδιπλούμενος σουγιάς. Όσον αφορά τους τρεις Έλληνες, στο ρεπορτάζ του ο ΣΚΑΪ αναφέρει ότι πρόκειται για οργανωμένους οπαδούς, με τους δύο να έχουν συλληφθεί και τον τρίτο να παραμένει ασύλληπτος αν και το όνομά του βρίσκεται στη δικογραφία. O πρώτος είναι ηλικίας 27 ετών και φέρεται να έχει απασχολήσει πρόσφατα τις Αρχές, καθώς το όνομά του εμφανίζεται σε δικογραφία που σχηματίστηκε στις 9 Μαρτίου για τη δράση ομάδας που έκανε ληστρικές επιδρομές, κλοπές και επιθέσεις σε συνδέσμους. Η ομάδα αυτή, μάλιστα, φέρεται να έχει για αρχηγό μια γυναίκα η οποία παραμένει στη φυλακή δυνάμει της εν λόγω δικογραφίας. Ο δεύτερος οργανωμένος οπαδός είναι επίσης 27 ετών και περιλαμβάνεται στην ομάδα των 13 που έχουν μπει στο «μικροσκόπιο» των αστυνομικών που ερευνούν την δολοφονία του 29χρονου φιλάθλου της ΑΕΚ. Κατά πληροφορίες στο παρελθόν έχει και αυτός συμμετοχή σε επεισόδια αθλητικής βίας. Ο τρίτος Έλληνας, τα στοιχεία του οποίου - πέραν του ονόματος- δεν περιλαμβάνονται στη δικογραφία εμφανίζεται να έχει κάνει αναρτήσεις στα social media για την παρουσία και συμμετοχή του στη φονική επιδρομή με βαρείς χαρακτηρισμούς για την ΑΕΚ αλλά και το θύμα. Στην πόλη όπου έμενε, την Ελευσίνα θα κηδευθεί ο δολοφονημένος οπαδός της ΑΕΚ, Μιχάλης Κατσουρής, ο οποίος έχασε τη ζωή του στα άγρια επεισόδια της Δευτέρας στη Νέα Φιλαδέλφεια. Η οικογένειά του ζήτησε αντί στεφάνων να κατατεθούν δωρεές υπέρ του σωματείου «ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ». Η ΠΑΕ ΑΕΚ κοινοποίησε το μήνυμα της οικογένειας, στο οποίο εξηγούν τους λόγους που επιθυμούν να γίνουν οι δωρεές υπέρ της ΕΛΠΙΔΑΣ και ραγίζουν καρδιές. «Ο Μιχάλης μας ήταν παιδί ευαίσθητο, καλόκαρδο που βοήθησε με αυτοθυσία στις φωτιές, βοηθούσε άστεγους και είχε μεγάλη πίστη στο Θεό. Γι' αυτό η οικογένεια του, αποφασίσαμε αντί στεφάνων να γίνουν δωρεές για μικρά παιδιά, υπέρ του Σωματείου ""ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ"" στη μνήμη του αδικοχαμένου μας», γράφουν στο μήνυμά τους. Η Εξόδιος Ακολουθία του Μιχάλη Κατσουρή, θα γίνει την Παρασκευή (11/8) στις 17:00 στον Ιερό Ναό Αγίου Κωνσταντίνου στην Ελευσίνα, πόλη στην οποία έμενε. Την ίδια ώρα εξιτήριο από το νοσοκομείο Ερυθρός Σταυρός, όπου νοσηλευόταν με συπμτώματα εμφράγματος από την Τρίτη, έλαβε η μητέρα του 29χρονου. Εξιτήριο έχει λάβει επίσης ο 37χρονος Κροάτης, ο οποίος νοσηλευόταν φρουρούμενος στην Α' Χειρουργική Κλινική, ενώ αναμένεται να λάβουν ακόμα δύο Έλληνες, ένας 48χρονος και ένας 47χρονος. Στο νοσοκομείο παραμένει λόγω κεφαλαλγίας και επεισοδίων εμετών ο 26χρονος, ο οποίος είχε τραυματιστεί πιο σοβαρά. Ο 37χρονος Κροάτης χούλιγκαν αμέσως μετά το εξιτήριο που έλαβε μεταφέρθηκε στη ΓΑΔΑ, προκειμένου να του απαγγελθούν κατηγορίες. Αναλυτικά το ιατρικό ανακοινωθέν: 1) Ημεδαπός υπήκοος, (48 ετών), νοσηλεύεται στη Νευροχειρουργική Κλινική σε σταθερή κατάσταση, σιτίζεται, είναι περιπατητικός και εκκρεμεί ο επαναληπτικός απεικονιστικός έλεγχος προκειμένου να δοθεί σήμερα εξιτήριο. 2) Ημεδαπός υπήκοος, (47 ετών), νοσηλεύεται στη Νευροχειρουργική Κλινική σε σταθερή κατάσταση, σιτίζεται, είναι περιπατητικός και εκκρεμεί ο επαναληπτικός απεικονιστικός έλεγχος προκειμένου να δοθεί σήμερα εξιτήριο. 3) Ημεδαπός υπήκοος, (26 ετών), νοσηλεύεται στη Νευροχειρουργική Κλινική σε σταθερή κατάσταση, έχει κεφαλαλγία και επεισόδια εμέτων. Συνεχίζεται η παρακολούθηση και η νοσηλεία του. 4) Αλλοδαπός υπήκοος (Κροάτης), (37 ετών), της Α' Χειρουργική Κλινική, ολοκλήρωσε τον απεικονιστικό και εργαστηριακό έλεγχο και έλαβε ιατρικό εξιτήριο στις 12:30, από το νοσοκομείο. 5) Η μητέρα του θανόντος Κ.Μ., ύστερα από τον πλήρη καρδιολογικό έλεγχο που ολοκλήρωσε χωρίς ευρήματα, έλαβε εξιτήριο από το Νοσοκομείο μας στις 09/08/2023 στις 19:00.",True
newsbomb.gr,https://www.newsbomb.gr/ellada/story/1457156/synagermos-sto-peristeri-eksafanistike-49xronos,ΕΛΛΑΔΑ,Συναγερμός στο Περιστέρι: Εξαφανίστηκε 49χρονος,2023-08-10T18:20:52+03:00,Newsbomb,"Newsbomb Ενεργοποίηση Missing Alert για 49χρονο που εξαφανίστηκε από το Περιστέρι Στις 8 Αυγούστου 2023, απογευματινές ώρες, εξαφανίστηκε από την περιοχή του Περιστερίου ο Καραγιαννόπουλος Αναστάσιος, 49 ετών. Το «Χαμόγελο του Παιδιού» ενημερώθηκε σήμερα 10/08/2023 για την εξαφάνιση του Καραγιαννόπουλου Αναστάσιου και προχώρησε στη δημοσιοποίηση των στοιχείων του ενήλικα κατόπιν αιτήματος της οικογένειας του, καθώς ενδέχεται να συντρέχουν σοβαροί λόγοι οι οποίοι θέτουν τη ζωή του σε κίνδυνο. Ο Καραγιαννόπουλος Αναστάσιος έχει ύψος 1,70 μ., είναι αδύνατος, έχει ξανθά μαλλιά και γαλάζια μάτια. Φορούσε λευκό σορτσάκι με μπλε ρίγες, λευκή μπλούζα με γκρι στάμπα και γκρι σαγιονάρες. Οποιοσδήποτε έχει κάποια πληροφορία, παρακαλείται να επικοινωνήσει τηλεφωνικά με «Το Χαμόγελο του Παιδιού» όλο το 24ωρο, στην «Εθνική Γραμμή για τους Αγνοούμενους Ενήλικες – 1017», σε όλα τα Αστυνομικά Τμήματα της χώρας αλλά και μέσω της εφαρμογής Missing Alert app οπού υπάρχει ζωντανή ενημέρωση για την εξαφάνιση. Μπορείτε να την κατεβάσετε για Android κινητά εδώ http://bit.ly/missing-alert-android και για Apple κινητά εδώ http://bit.ly/missing-alert-apple",True
newsbomb.gr,https://www.newsbomb.gr/ellada/story/1457153/kinimatografiki-katadioksi-diakiniti-ston-evro,ΕΛΛΑΔΑ,Κινηματογραφική καταδίωξη διακινητή στον Έβρο,2023-08-10T18:10:50+03:00,Newsbomb,"Newsbomb Το αυτοκίνητο μετέφερε παράνομα τουλάχιστον 7 μετανάστες, ενώ ο οδηγός-διακινητής είναι Αλβανικής καταγωγής και μόνιμος κάτοικος Ελλάδας Σκηνές που θύμισαν κινηματογραφική ταινία εκτυλίχθηκαν στον Έβρο το μεσημέρι της Πέμπτης 10 Αυγούστου.  Συγκεκριμένα, κατά τις τρεις το μεσημέρι, η αστυνομία καταδίωξε όχημα διακινητή μεταναστών, το οποίο μετά από επικίνδυνους ελιγμούς, κατέληξε μέσα σε αντιπροσωπεία αυτοκινήτων στην Αλεξανδρούπολη. Όπως αναφέρει το e-evros.gr, ο οδηγός-διακινητής είναι Αλβανικής καταγωγής και μόνιμος κάτοικος Ελλάδας, ενώ στο όχημα επέβαιναν τουλάχιστον επτά παράτυποι μετανάστες, μεταξύ των οποίων γυναίκες και παιδιά. ",False
newsbomb.gr,https://www.newsbomb.gr/ellada/astynomiko-reportaz/story/1457152/nea-filadelfeia-gnorimoi-ton-arxon-oi-dyo-ellines-syllifthentes-ta-profil-tous,ΑΣΤΥΝΟΜΙΚΟ,Νέα Φιλαδέλφεια: Γνώριμοι των Αρχών οι δύο Έλληνες συλληφθέντες - Τα προφίλ τους,2023-08-10T18:09:25+03:00,Newsbomb,"Newsbomb Οι δύο από τους τρεις Έλληνες συλληφθέντες για την αιματηρή συμπλοκή στη Νέα Φιλαδέλφεια έχουν απασχολήσει στο παρελθόν τις Αρχές. Ο ένας μάλιστα έχει συλληφθεί άλλες τέσσερις φορές Τρεις Έλληνες συνελήφθησαν από τις Αρχές για τα αιματηρά επεισόδια στη Νέα Φιλαδέλφεια που οδήγησαν στη δολοφονία του 29χρονου Μιχάλη Κατσουρή. Μάλιστα οι 2 Έλληνες είναι γνώριμοι στις Αρχές. Ο πρώτος Τ.Ι. είναι 27 ετών, έχει συλληφθεί 4 φορές και θεωρείται σκληροπυρηνικός. Στις 6 Νοεμβρίου 2021 είχε σχηματιστεί δικογραφία για διατάραξη κοινής ειρήνης, εμπρησμό , έκρηξη, επικίνδυνες σωματικές βλάβες, ληστείες , φθορά ξένης ιδιοκτησίας, νόμο περί όπλων (φωτοβολίδων και βεγγαλικών) και εγκληματική οργάνωση. Είχε εκδοθεί ένταλμα σε βάρος του, συνελήφθη και κρίθηκε προφυλακιστέος ωστόσο είχε αποφυλακιστεί με όρους . Στις 7 Απριλίου 2019 συνελήφθη μαζί με πέντε ακόμα άτομα για το νόμο περί όπλων. Στην κατοχή τους μαχαίρια και κουκούλες full face Στις 22 Φεβρουαρίου 2019 συνελήφθη μαζί με άλλα πέντε άτομα από άμεση δράση για ληστεία, νόμο περί εξωσχολικού αθλητισμού και περί όπλων. Με την χρήση βίας και αιχμηρού αντικειμένου είχαν αρπάξει από ένα νεαρό το τσαντάκι του με προσωπικά του έγγραφα  Στις 15 Μαρτίου 2018 συνελήφθη μαζί με άλλα 10-15 άτομα για φθορά ξένης ιδιοκτησίας και απείθεια. Είχαν προκαλέσει φθορές σε κατάστημα με λοστούς. Ο δεύτερος Έλληνας, Β. Θ., είναι 26 ετών και είχε συλληφθεί στις 20 Φεβρουαρίου 2022 για το νόμο περί ερασιτεχνικού και επαγγελματικού αθλητισμού.",False
newsbomb.gr,https://www.newsbomb.gr/ellada/story/1457150/tragodia-stis-serres-23xronos-vrethike-pesmenos-ston-dromo-kai-ton-patise-fortigo-pou-eksafanistike,ΕΛΛΑΔΑ,Τραγωδία στις Σέρρες: 23χρονος βρέθηκε πεσμένος στον δρόμο και τον πάτησε φορτηγό που εξαφανίστηκε,2023-08-10T17:53:52+03:00,Newsbomb,"Newsbomb Τραγικό τροχαίο με θύμα έναν 23χρονο. Βρέθηκε πεσμένος στο οδόστρωμα και πέρασε από πάνω του φορτηγό. Ο οδηγός πάτησε τον νεαρό και εξαφανίστηκε.  Ένας 23χρονος έχασε τη ζωή του σήμερα τα ξημερώματα της Πέμπτης 10 Αυγούστου στο 38ο χιλιόμετρο της Εθνικής Οδού Σερρών - Δράμας. Σύμφωνα με την Αστυνομία, λίγο πριν τις 05:00, η μοτοσικλέτα που οδηγούσε ο νεαρός εξετράπη της πορείας της και προσέκρουσε σε στηθαίο, με συνέπεια ο 23χρονος να βρεθεί πεσμένος στο οδόστρωμα. Τότε πέρασε από πάνω ένα φορτηγό, ο οδηγός του οποίου αντί να σταματήσει και να δει τι συνέβη, εξαφανίστηκε. Ο 23χρονος μοτοσικλετιστής κατέληξε ενώ οι αστυνομικοί κατάφεραν να εντοπίσουν και να συλλάβουν τον οδηγό του φορτηγού. Πρόκειται για έναν 63χρονο Έλληνα. Η ανακοίνωση της Γενικής Περιφερειακής Αστυνομικής Διεύθυνσης Κεντρικής Μακεδονίας για το τροχαίο δυστύχημα:  «Σήμερα (10 Αυγούστου 2023) και ώρα περίπου 04.45΄, στο 38ο χιλιόμετρο της εθνικής οδού Σερρών – Δράμας, μοτοσικλέτα που οδηγούσε 23χρονος ημεδαπός εξετράπη της πορείας της, προσέκρουσε σε διαχωριστικό στηθαίο και ανετράπη, με αποτέλεσμα ο 23χρονος οδηγός της μοτοσυκλέτας, βρισκόμενος στο οδόστρωμα, να παρασυρθεί από Ι.Χ.Φ. όχημα που οδηγούσε 63χρονος ημεδαπός, ο οποίος στη συνέχεια αποχώρησε από τον τόπο του ατυχήματος. Αποτέλεσμα του τροχαίου ατυχήματος ήταν ο θανάσιμος τραυματισμός του 23χρονου, ενώ ο 63χρονος οδηγός του φορτηγού εντοπίστηκε από τους αστυνομικούς και συνελήφθη. Προανάκριση για τα ακριβή αίτια του δυστυχήματος διενεργεί το Τμήμα Τροχαίας Σερρών.»",False
newsbomb.gr,https://www.newsbomb.gr/ellada/story/1457148/nea-filadelfeia-afta-einai-ta-prota-onomata-ton-syllifthenton-opadon-tis-dinamo-gia-ta-epeisodia,ΕΛΛΑΔΑ,Νέα Φιλαδέλφεια: Αυτά είναι τα πρώτα ονόματα των συλληφθέντων οπαδών της Ντιναμό για τα επεισόδια,2023-08-10T17:45:47+03:00,Newsbomb,"Newsbomb Η κροάτικη ιστοσελίδα Jutarnji List δίνει στη δημοσιότητα μερικά από τα ονόματα των συλληφθέντων για τα επεισόδια στη Νέα Φιλαδέλφεια που είχαν ως αποτέλεσμα να δολοφονηθεί ο 29χρονος Μιχάλης Κατσουρής Στη δημοσιότητα έρχονται τα πρώτα ονόματα των συλληφθέντων Κροατών για τα επεισόδια που είχαν ως αποτέλεσμα να δολοφονηθεί ο 29χρονος Μιχάλης Κατσουρής στη Νέα Φιλαδέλφεια. Όπως αναφέρει η κροατική ιστοσελίδα Jutarnji List, η οποία καλύπτει με συνεχές ρεπορτάζ τα όσα συμβαίνουν στην Ελλάδα μετά την επίθεση της περασμένης Δευτέρας και τη δολοφονία του 29χρονου Μιχάλη, «ο Τόμισλαβ Τ., η οικογένεια του οποίου ζει στο Ζάγκρεμπ, είναι ένας από τους συλληφθέντες στην Αθήνα, ενώ βρισκόταν στην «γ’ κατηγορία» των επικίνδυνων οπαδών, σύμφωνα με τη σχετική λίστα των κροατικών αρχών» αναφέρει χαρακτηριστικά. Η κροάτικη ιστοσελίδα Jutarnji List σημειώνει ακόμα πως «ο συλληφθείς είναι ηλεκτρολόγος μηχανικός και εργαζόμενος σε μεγάλη εταιρεία στο Ζάγκρεμπ, αλλά και πρόεδρος κεντρικού συνδέσμου της Ντιναμό Ζάγκρεμπ που συστεγάζεται με τα κεντρικά γραφεία των διαβόητων BBB». Ο Τ. είχε πρόσφατα συλληφθεί για επεισόδια και στην Κροατία, πριν από αγώνα μεταξύ της Χάιντουκ και της Λοκομοτίβ. Τότε η Αστυνομία είχε συλλάβει 25 άτομα, τα οποία είχε εντοπίσει μέσω καμερών. Στα συγκεκριμένα επεισόδια πήρε μέρος, σύμφωνα με το συγκεκριμένο δημοσίευμα, και ο Ιβάν Κ. από το Ζάγκρεμπ, ο οποίος μένει στη Ριέκα και βρίσκεται μεταξύ των συλληφθέντων της Αθήνας. Μεταξύ αυτών, σύμφωνα με την κροάτικη ιστοσελίδα και ο Ντράγκαν Κ., που μένει στη Βιέννη, και είναι εκ των ηγετών των οπαδών της Ραπίντ. Ο 25χρονος Ι. Λ. είναι προπονητής καράτε σε σύλλογο του Ζάγκρεμπ. Η κροάτικη ιστοσελίδα μιλώντας με έναν συνάδελφό του, επιβεβαίωσε την πληροφορία. «Ναι, είναι αλήθεια, το έμαθα από τον καλύτερό του φίλο, που με τη σειρά του το έμαθε από την αδερφή του.  Ξέρω ότι είναι φανατικός οπαδός της Ντιναμό και πως έχει ταξιδέψει σε Λονδίνο και Λισαβώνα. Νεότερος ήταν μέλος της εθνικής ομάδας καράτε. Εργάζεται, έχει κοπέλα και είναι ο αγαπημένος των παιδιών που προπονεί. Έμαθα ότι η οικογένειά του προσέλαβε δικηγόρο στην Κροατία και προετοιμάζεται για την ανάκριση της Κυριακής. Όπως αναφέρει η Jutarnji List, οι οπαδοί της Ντιναμό, αναμένεται να ισχυριστούν πως βρέθηκαν στην περιοχή για να πιουν καφέ και πως προκλήθηκαν από τους οπαδούς της ΑΕΚ. Όπως τονίζει χαρακτηριστικά, το ίδιο επικαλούνταν και σε άλλη περίπτωση επεισοδίων. Τέσσερις μέρες μετά το ταξίδι θανάτου των οπαδών της Ντινάμο Ζάγκεμπ απ’ την Κροατία για την Αθήνα, την επιδρομή στη Νέα Φιλαδέλφεια και την δολοφονία του Μιχάλη Κατσουρή, οι οργανωμένοι της συγκεκριμένης ομάδας… έκαναν την εμφάνισή τους. Οι Bad Blue Boys, οι σκληροπυρηνικοί της ομάδας από την Βαλκανική χώρα, τοποθετήθηκαν μέσω ανακοίνωσής τους στο Telegram. Εκεί οι αναφορές τους είναι έως και εξοργιστικές σε πολλά σημεία. Δεν αναλαμβάνουν την παραμικρή ευθύνη για όσα έγιναν το βράδυ της περασμένης Δευτέρας, ενώ το παίζουν και… θύματα της υπόθεσης, καθώς γίνεται αναφορά σε επτά μαχαιρωμένους συμπατριώτες τους. Παράλληλα, ρίχνουν ευθύνη στα ΜΜΕ που τους κατηγορούν και ζητούν να μην… καταστρέφεται η ζωή νέων ανθρώπων. Δηλαδή της δικής τους που «στιγματίζεται» με όσα ακούγονται. Μετά από μια δολοφονία που προήλθε από επίθεση που έκαναν ερχόμενοι απ’ την Κροατία όλα αυτά. Η ανακοίνωση των BBB: «Αναγκαζόμαστε να μιλήσουμε μετά το πρωτοφανές λιντσάρισμα των Bad Blue Boys στην Αθήνα από τα ελληνικά ΜΜΕ και το κοινό τους. Δυστυχώς σε όλα αυτά συμμετέχει και ένα μεγάλο μέρος του κροατικού κοινού και των ΜΜΕ. Είναι απίστευτη η ευκολία με την οποία αποδέχονται τα κροατικά ΜΜΕ το γεγονός ότι τα μέλη μας φέρουν την ευθύνη για την τραγωδία που συνέβη και δεν υπάρχουν στοιχεία για αυτό. Ούτε μπορεί να υπάρξουν, όπως θα δείξει σύντομα ο χρόνος. Υπάρχει μόνο μια δήθεν έρευνα από τη συμβιβασμένη ελληνική αστυνομία, της οποίας ο μοναδικός στόχος είναι να κατευθύνει στη συνέχεια ένα σενάριο σύμφωνα με το οποίο η επαίσχυντη χειρονομία της χρήσης μαχαιριού σε μια σύγκρουση οπαδών θα αποδίδεται στους Κροάτες για να ικανοποιήσουν το αιμοδιψή κοινό, τα μέσα ενημέρωσης και τους πολιτικούς. Την ίδια ώρα, επτά αδέρφια μας που βρίσκονται στην Αθήνα τραυματίστηκαν από τη χρήση μαχαιριών. Τρεις τραυματίστηκαν από φωτοβολίδες και ένα μέλος της ομάδας μας δέχθηκε έως και επτά (7!) μαχαιριές. Υπάρχει κάποιος στην Κροατία για τον οποίο αυτά που αναφέρουμε διαταράσσουν το αφήγημα σύμφωνα με το οποίο οι Bad Blue Boys ευθύνονται για όλα; Απευθύνουμε έκκληση σε όλα τα Μέσα Ενημέρωσης και το κοινό της Κροατίας: Σταματήστε αυτό το λιντσάρισμα που έχεις ως στόχο εκατό Κροάτες πολίτες και μην συμμετέχετε σε αυτό! Μην καταστρέφετε και παίζετε με τις ζωές των νέων για τον εντυπωσιασμό!». Οι αστυνομικοί που ψάχνουν τον δολοφόνο του 29χρονου Μιχάλη Κατσουρή, που έπεσε νεκρός μετά την επιδρομή των χούλιγκαν - Κροατών και Ελλήνων - το βράδυ της Δευτέρας στη Νέα Φιλαδέλφεια, έχουν επικεντρώσει τις έρευνές τους σε μια λίστα 13 ατόμων. Η ομάδα των 13 χούλιγκαν, που σχηματίστηκε με βάση το παρελθόν και τη δράση τους, απαρτίζεται από 9 Κροάτες χούλιγκαν της Ντιναμό Ζάγκρεμπ, έναν Αλβανό και τρεις Έλληνες. Όπως αναφέρει στο ρεπορτάζ του ο ΣΚΑΪ, στην κατοχή του 22χρονου Αλβανού, ο οποίος είναι οργανωμένος οπαδός, εντοπίστηκε ένας αναδιπλούμενος σουγιάς. Όσον αφορά τους τρεις Έλληνες, στο ρεπορτάζ του ο ΣΚΑΪ αναφέρει ότι πρόκειται για οργανωμένους οπαδούς, με τους δύο να έχουν συλληφθεί και τον τρίτο να παραμένει ασύλληπτος αν και το όνομά του βρίσκεται στη δικογραφία. O πρώτος είναι ηλικίας 27 ετών και φέρεται να έχει απασχολήσει πρόσφατα τις Αρχές, καθώς το όνομά του εμφανίζεται σε δικογραφία που σχηματίστηκε στις 9 Μαρτίου για τη δράση ομάδας που έκανε ληστρικές επιδρομές, κλοπές και επιθέσεις σε συνδέσμους. Η ομάδα αυτή, μάλιστα, φέρεται να έχει για αρχηγό μια γυναίκα η οποία παραμένει στη φυλακή δυνάμει της εν λόγω δικογραφίας. Ο δεύτερος οργανωμένος οπαδός είναι επίσης 27 ετών και περιλαμβάνεται στην ομάδα των 13 που έχουν μπει στο «μικροσκόπιο» των αστυνομικών που ερευνούν την δολοφονία του 29χρονου φιλάθλου της ΑΕΚ. Κατά πληροφορίες στο παρελθόν έχει και αυτός συμμετοχή σε επεισόδια αθλητικής βίας. Ο τρίτος Έλληνας, τα στοιχεία του οποίου - πέραν του ονόματος- δεν περιλαμβάνονται στη δικογραφία εμφανίζεται να έχει κάνει αναρτήσεις στα social media για την παρουσία και συμμετοχή του στη φονική επιδρομή με βαρείς χαρακτηρισμούς για την ΑΕΚ αλλά και το θύμα. Στην πόλη όπου έμενε, την Ελευσίνα θα κηδευθεί ο δολοφονημένος οπαδός της ΑΕΚ, Μιχάλης Κατσουρής, ο οποίος έχασε τη ζωή του στα άγρια επεισόδια της Δευτέρας στη Νέα Φιλαδέλφεια. Η οικογένειά του ζήτησε αντί στεφάνων να κατατεθούν δωρεές υπέρ του σωματείου «ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ». Η ΠΑΕ ΑΕΚ κοινοποίησε το μήνυμα της οικογένειας, στο οποίο εξηγούν τους λόγους που επιθυμούν να γίνουν οι δωρεές υπέρ της ΕΛΠΙΔΑΣ και ραγίζουν καρδιές. «Ο Μιχάλης μας ήταν παιδί ευαίσθητο, καλόκαρδο που βοήθησε με αυτοθυσία στις φωτιές, βοηθούσε άστεγους και είχε μεγάλη πίστη στο Θεό. Γι' αυτό η οικογένεια του, αποφασίσαμε αντί στεφάνων να γίνουν δωρεές για μικρά παιδιά, υπέρ του Σωματείου ""ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ"" στη μνήμη του αδικοχαμένου μας», γράφουν στο μήνυμά τους. Η Εξόδιος Ακολουθία του Μιχάλη Κατσουρή, θα γίνει την Παρασκευή (11/8) στις 17:00 στον Ιερό Ναό Αγίου Κωνσταντίνου στην Ελευσίνα, πόλη στην οποία έμενε. Την ίδια ώρα εξιτήριο από το νοσοκομείο Ερυθρός Σταυρός, όπου νοσηλευόταν με συπμτώματα εμφράγματος από την Τρίτη, έλαβε η μητέρα του 29χρονου. Εξιτήριο έχει λάβει επίσης ο 37χρονος Κροάτης, ο οποίος νοσηλευόταν φρουρούμενος στην Α' Χειρουργική Κλινική, ενώ αναμένεται να λάβουν ακόμα δύο Έλληνες, ένας 48χρονος και ένας 47χρονος. Στο νοσοκομείο παραμένει λόγω κεφαλαλγίας και επεισοδίων εμετών ο 26χρονος, ο οποίος είχε τραυματιστεί πιο σοβαρά. Ο 37χρονος Κροάτης χούλιγκαν αμέσως μετά το εξιτήριο που έλαβε μεταφέρθηκε στη ΓΑΔΑ, προκειμένου να του απαγγελθούν κατηγορίες. Αναλυτικά το ιατρικό ανακοινωθέν: 1) Ημεδαπός υπήκοος, (48 ετών), νοσηλεύεται στη Νευροχειρουργική Κλινική σε σταθερή κατάσταση, σιτίζεται, είναι περιπατητικός και εκκρεμεί ο επαναληπτικός απεικονιστικός έλεγχος προκειμένου να δοθεί σήμερα εξιτήριο. 2) Ημεδαπός υπήκοος, (47 ετών), νοσηλεύεται στη Νευροχειρουργική Κλινική σε σταθερή κατάσταση, σιτίζεται, είναι περιπατητικός και εκκρεμεί ο επαναληπτικός απεικονιστικός έλεγχος προκειμένου να δοθεί σήμερα εξιτήριο. 3) Ημεδαπός υπήκοος, (26 ετών), νοσηλεύεται στη Νευροχειρουργική Κλινική σε σταθερή κατάσταση, έχει κεφαλαλγία και επεισόδια εμέτων. Συνεχίζεται η παρακολούθηση και η νοσηλεία του. 4) Αλλοδαπός υπήκοος (Κροάτης), (37 ετών), της Α' Χειρουργική Κλινική, ολοκλήρωσε τον απεικονιστικό και εργαστηριακό έλεγχο και έλαβε ιατρικό εξιτήριο στις 12:30, από το νοσοκομείο. 5) Η μητέρα του θανόντος Κ.Μ., ύστερα από τον πλήρη καρδιολογικό έλεγχο που ολοκλήρωσε χωρίς ευρήματα, έλαβε εξιτήριο από το Νοσοκομείο μας στις 09/08/2023 στις 19:00.",True
newsbomb.gr,https://www.newsbomb.gr/ellada/story/1457146/nea-filadelfeia-i-aek-itan-i-agapi-tou-ti-leei-o-theios-tou-mixali-katsouri,ΕΛΛΑΔΑ,Νέα Φιλαδέλφεια: «Η ΑΕΚ ήταν η αγάπη του» - Τι λέει ο θείος του Μιχάλη Κατσουρή,2023-08-10T17:41:01+03:00,Newsbomb,"Newsbomb Αύριο κηδεύεται ο 29χρονος οπαδός της ΑΕΚ Μιχάλης Κατσουρής που δολοφονήθηκε το βράδυ της Δευτέρας στη Νέα Φιλαδέλφεια  Συντετριμμένη είναι η οικογένεια του 29χρονου Μιχάλη Κατσουρή, ο οποίος δολοφονήθηκε το βράδυ της Δευτέρας έξω από το γήπεδο της ΑΕΚ στη Νέα Φιλαδέλφεια. Ο θείος του Σταύρος Ψιμουλάκης μίλησε στον τηλεοπτικό σταθμό OPEN εμφανώς συγκινημένος. «Του έλεγα, Μιχάλη πρόσεχε όμως αγόρι μου». «Δεν ήθελε να του πειράξουν τους φίλους του, δεν κακολογούσε κανέναν. Πάλευε για το μεροκάματό του, τα ξέρει όλη η κοινωνία. Η αγάπη του και η λατρεία του ήταν η ΑΕΚ. Και ο λαός της ΑΕΚ και το γήπεδο της ΑΕΚ. Του έλεγα Μιχάλη πρόσεχε όμως αγόρι μου. Μπουκάρανε μέσα στα σύνορα, διένυσαν τη μισή Ελλάδα και έφτασαν στη Νέα Φιλαδέλφεια. Δεν θα γίνει ζημιά;», ανέφερε ο θείος του 29χρονου.«Κάποιοι ξέρανε και δεν έκαναν σωστά τη δουλειά τους. Με ποδοσφαιρικούς όρους, πού πρέπει να τους στείλει ο πρωθυπουργός; Στο τοπικό. Κι άλλα παιδιά θα θρηνήσουμε. Πρέπει να σταματήσει αυτό το κακό. Δεν ξέρει τι πρέπει να γίνει ο πρωθυπουργός. Θάτσερ πρέπει να γίνει; Πρέπει να σταματήσει αυτό το κακό», κατέληξε ο κ. Ψιμουλάκης. Αύριο Παρασκευή 11 Αυγούστου στις 17:00 θα τελεστεί η Εξόδιος Ακολουθία του Μιχάλη, στην πόλη όπου έμενε, στην Ελευσίνα.  Η ΠΑΕ ΑΕΚ εξέδωσε ανακοίνωση για την κηδεία, ενώ ο δήμος Ελευσίνας ακύρωσε όλες τις αθλητικές και πολιτιστικές εκδηλώσεις στην πόλη. Η ανακοίνωση του Δήμου Ελευσίνας: «Σε ένδειξη πένθους για τον άδικο χαμό του 28χρονου συμπολίτη μας Μιχάλη Κατσούρη και μέχρι την τέλεση της εξοδίου ακολουθίας, δεν θα πραγματοποιηθεί καμία αθλητική ή πολιτιστική εκδήλωση, στα όρια του Δήμου μας. Εκφράζουμε τη βαθύτατη θλίψη και τα συλλυπητήριά μας στην οικογένειά του και στεκόμαστε στο πλευρό της, αυτές τις τραγικές στιγμές. Καλό ταξίδι, Μιχάλη..». Η οικογένεια του Μιχάλη Κατσουρή εξέφρασε την επιθυμία αντί στεφάνων να κατατεθούν δωρέες υπέρ του σωματείου «ΕΛΠΙΔΑ».«Ο Μιχάλης μας ήταν παιδί ευαίσθητο, καλόκαρδο που βοήθησε με αυτοθυσία στις φωτιες, βοηθούσε άστεγους και είχε μεγάλη πίστη στο Θεό. Γι' αυτό η οικογένεια του, αποφασίσαμε αντί στεφάνων να γίνουν δωρεές για μικρά παιδιά, υπέρ του Σωματείου ""ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ"" στη μνήμη του αδικοχαμένου μας», αναφέρει η ανακοίνωση. Ο οργανισμός ανακοίνωσε τα εξής: «Δωρεές αντί στεφάνων υπέρ του σωματείου «ΕΛΠΙΔΑ-Σύλλογος Φίλων Παιδιών με καρκίνο» στη μνήμη του αδικοχαμένου Μιχάλη Κατσουρή, ζητά η οικογένειά του.Αριθμοί λογαριασμών σωματείου «ΕΛΠΙΔΑ»:Alpha Bank: IBAN: GR26 0140 1520 1520 0200 2000 515Εθνική Τράπεζα Ελλάδος: IBAN: GR20 0110 0800 0000 0804 8089 836Στην κατάθεση χρειάζεται να δηλωθεί το ονοματεπώνυμο του δωρητή και η φράση «ΜΙΧΑΛΗΣ».Μετά την πραγματοποίηση της δωρεάς παρακαλούνται οι δωρητές να επικοινωνήσουν με τα γραφεία του Συλλόγου είτε τηλεφωνικά στο (210-7700009) (επιλ: 1), είτε μέσω ηλεκτρονικού ταχυδρομείου στο syllogoselpida@elpida.org, ώστε να γνωστοποιήσουν τα στοιχεία τους προκειμένου να σταλεί σχετική απόδειξη δωρεάς». Σχετικές ειδήσεις: Νέα Φιλαδέλφεια: Ανακοίνωση-πρόκληση των οπαδών της Ντινάμο Ζάγκρεμπ Σέρρες: Συνελήφθησαν 7 Ρουμάνοι οπαδοί στον Προμαχώνα - Είχαν μέχρι και εξοπλισμό ξιφασκίας Δρακόντεια μέτρα ασφαλείας στην Κροατία για το Χάιντουκ-ΠΑΟΚ",True
newsbomb.gr,https://www.newsbomb.gr/ellada/story/1457143/i-leroy-merlin-prosefere-megali-posotita-eksoplismoy-antimetopisis-pyrkagion-stous-ethelontes-tou-ees,ΕΛΛΑΔΑ,Η Leroy Merlin προσέφερε μεγάλη ποσότητα εξοπλισμού αντιμετώπισης πυρκαγιών στους εθελοντές του ΕΕΣ,2023-08-10T17:29:37+03:00,Newsbomb,"Newsbomb Ο Ελληνικός Ερυθρός Σταυρός (Ε.Ε.Σ.) ευχαριστεί θερμά την Leroy Merlin, για την  έμπρακτη στήριξή της στην τεράστια προσπάθεια που καταβάλει για την αντιμετώπιση των εκτεταμένων καταστροφών που προκάλεσαν οι αλλεπάλληλες πυρκαγιές που έπληξαν την χώρα μας το τελευταίο διάστημα. Συγκεκριμένα, η Leroy Merlin, αναγνωρίζοντας το τεράστιο έργο των εθελοντών και του προσωπικού του Ε.Ε.Σ. σε όλα τα πύρινα μέτωπα της χώρας προχώρησε σε μεγάλη δωρεά προς τον Ελληνικό Ερυθρό Σταυρό, προσφέροντας μεγάλη ποσότητα αναγκαίου εξοπλισμού για την αντιμετώπιση πυρκαγιών και άλλων καταστροφών, όπως φορητές ηλεκτρικές γεννήτριες, διασωστικά κράνη, γάντια, κοπτικά μηχανήματα κ.α. Ο εξοπλισμός αυτός, θα ενισχύσει άμεσα το έργο των εθελοντών Σαμαρειτών-Διασωστών του Ε.Ε.Σ., προκειμένου να ανταποκρίνονται ακόμα πιο αποτελεσματικά στην αντιμετώπιση έκτακτων καταστάσεων που ενδεχομένως να προκύψουν στο μέλλον. Η μεγάλη δωρεά παραδόθηκε την Τρίτη 8 Αυγούστου 2023 από τις κεντρικές αποθήκες της Leroy Merlin στην Αθήνα σε κλιμάκιο εθελοντών του Ε.Ε.Σ. Η ευγενική χειρονομία της εταιρείας είναι για τον Ε.Ε.Σ. ένα επιπλέον κίνητρο προκειμένου να ανταποκριθεί κατά τον καλύτερο δυνατό τρόπο σε μελλοντικές έκτακτες ανάγκες.",False
newsbomb.gr,https://www.newsbomb.gr/ellada/astynomiko-reportaz/story/1457142/serres-synelifthisan-7-roumanoi-opadoi-ston-promaxona-eixan-mexri-kai-eksoplismo-ksifaskias,ΑΣΤΥΝΟΜΙΚΟ,Σέρρες: Συνελήφθησαν 7  Ρουμάνοι οπαδοί στον Προμαχώνα -  Είχαν μέχρι και εξοπλισμό ξιφασκίας,2023-08-10T17:24:44+03:00,Newsbomb,"Newsbomb Οι  συλληφθέντες, με τη δικογραφία που σχηματίσθηκε σε βάρος τους, θα οδηγηθούν στον Εισαγγελέα Πρωτοδικών Σερρών Συνελήφθησαν τα ξημερώματα της Πέμπτης στις Σέρρες, από αστυνομικούς της Υποδιεύθυνσης Ασφάλειας Σερρών, 7 αλλοδαποί άνδρες, για παράβαση της νομοθεσίας περί όπλων και της νομοθεσίας περί ερασιτεχνικού και επαγγελματικού αθλητισμού. Ειδικότερα, σε αστυνομικό έλεγχο του οχήματος που επέβαιναν κατά την είσοδό τους στη χώρα μέσω του συνοριακού σταθμού Προμαχώνα Σερρών, καθώς και στην κατοχή τους, βρέθηκαν και κατασχέθηκαν: Οι  συλληφθέντες, με τη δικογραφία που σχηματίσθηκε σε βάρος τους, θα οδηγηθούν στον Εισαγγελέα Πρωτοδικών Σερρών.",False
newsbomb.gr,https://www.newsbomb.gr/ellada/story/1457135/me-ti-kairo-tha-kanoume-15avgousto-i-provlepsi-apo-ton-saki-arnaoytoglou,ΕΛΛΑΔΑ,Με τι καιρό θα κάνουμε 15αύγουστο: Η πρόβλεψη από τον Σάκη Αρναούτογλου,2023-08-10T17:24:37+03:00,Newsbomb,"Newsbomb Ο Σάκης Αρναούτογλου προβλέπει τον καιρό που θα έχουμε το Σαββατοκύριακο και τον 15Αυγουστο Ο Σάκης Αρναούτογλου μπορεί να απέχει από τον τηλεοπτικό φακό τις ημέρες αυτές ωστόσο φροντίζει να ενημερώνει τους ακολούθους του για τις καιρικές συνθήκες που επικρατούν στη χώρα. Μετά τη χθεσινή του ανάρτηση για πιθανούς κεραυνούς και έντονες βροχοπτώσεις σε μέρη της Ελλάδας, ο μετεωρολόγος παρέθεσε τις θερμοκρασίες και τους ανέμους που θα επικρατήσουν μέχρι τις 20 Αυγούστου. Σύμφωνα με το γράφημα, από την Παρασκευή 11 μέχρι την Τρίτη 15 Αυγούστου η θερμοκρασία θα κυμανθεί στους 32 με 34 βαθμούς Κελσίου με τους ανέμους να πνέουν βόρειοι από 4 μέχρι 6 μποφόρ. Στη Βοιωτία, το Αιγαίο και την Αττική οι άνεμοι θα φτάσουν μέχρι 7 μποφόρ. Ειδικότερα την Τρίτη 15 Αυγούστου οι άνεμοι θα πνέουν βόρειοι από 3 μέχρι 5 μποφόρ. Στο βόρειο Αιγαίο, τη Θράκη, την Εύβοια, τη Βοιωτία και την Αττική, οι άνεμοι θα φτάσουν μέχρι και τα 7 μποφόρ. Η θερμοκρασία θα κυμανθεί στους 34 βαθμούς Κελσίου. Από την Τετάρτη 16 Αυγούστου η θερμοκρασία φτάνει τους 35 ενώ από την Παρασκευή 18/8 θα φτάσει και τους 36 βαθμούς με τους ανέμους να συνεχίσουν να είναι ισχυροί.    Παροδικές βροχές σε περιοχές της ανατολικής ηπειρωτικής χώρας και του Αιγαίου και τις θερμές ώρες σε ορεινά κυρίως ηπειρωτικά τμήματα. Άνεμοι βορείων διευθύνσεων 6-7 μποφόρ στο Αιγαίο. Τοπικά υψηλή επικινδυνότητα εκδήλωσης και εξάπλωσης δασικών πυρκαγιών στα ανατολικά και στα νησιά του Αιγαίου. Πιο αναλυτικά σύμφωνα με το meteo, την Παρασκευή 11 Αυγούστου 2023 αναμένονται τοπικά αυξημένες νεφώσεις. Παροδικές βροχές θα εκδηλωθούν σε περιοχές της ανατολικής ηπειρωτικής χώρας και του Αιγαίου, στη Χαλκιδική, και τις θερμές ώρες της ημέρας σε ορεινά κυρίως ηπειρωτικά τμήματα. Υψηλή θα είναι η επικινδυνότητα εκδήλωσης και εξάπλωσης δασικών πυρκαγιών στα ανατολικά ηπειρωτικά και στα νησιά του Αιγαίου. Η θερμοκρασία θα κυμανθεί στη Δυτική Μακεδονία από 12 έως 29 βαθμούς, στην υπόλοιπη Βόρεια Ελλάδα από 15 έως 31-33, στην Ήπειρο από 17 έως 32-33 βαθμούς, στη Θεσσαλία από 18 έως 33-34, στα υπόλοιπα ηπειρωτικά από 19 έως 31-33 βαθμούς, στα νησιά του Ιονίου από 21 έως 32 βαθμούς και στα νησιά του Αιγαίου και στην Κρήτη από 21 έως 31 βαθμούς, ενώ στα νησιά του Ανατολικού Αιγαίου και στη Νότια Κρήτη οι μέγιστες θα φτάσουν τοπικά στους 33-34 βαθμούς Κελσίου. Οι άνεμοι θα πνέουν στο Αιγαίο από βόρειες διευθύνσεις με εντάσεις 5-6 μποφόρ, αλλά σταδιακά θα επικρατήσει βόρειο βορειοδυτικό ρεύμα με ίδιες εντάσεις και στα ανατολικά πελάγη θα ενταθεί τοπικά στα 7 μποφόρ. Βόρειοι βορειοδυτικοί με εντάσεις 4-5 μποφόρ θα πνέουν στο Ιόνιο. Στην Αττική περιμένουμε παροδικά αυξημένες νεφώσεις, με πιθανότητα για λίγες ασθενείς βροχές. Οι άνεμοι θα πνέουν βόρειοι βορειοανατολικοί με εντάσεις 4-5 μποφόρ. Η θερμοκρασία θα κυμανθεί από 23 έως 31 βαθμούς, αλλά στα βόρεια και ανατολικά θα διατηρηθεί 2-3 βαθμούς χαμηλότερα. Στη Θεσσαλονίκη αναμένονται τοπικές νεφώσεις, κυρίως κατά τις θερμές ώρες της ημέρας. Οι άνεμοι θα πνέουν βορειοδυτικοί με εντάσεις 3-4 μποφόρ και τις θερμές ώρες της ημέρας από νότιες διευθύνσεις με ίδιες εντάσεις. Η θερμοκρασία θα κυμανθεί από 23 έως 31 βαθμούς.",False
newsbomb.gr,https://www.newsbomb.gr/ellada/story/1457133/thessaloniki-profylakisteos-o-deliveras-pou-edeire-mexri-thanatou-50xrono,ΕΛΛΑΔΑ,Θεσσαλονίκη: Προφυλακιστέος ο ντελιβεράς που έδειρε μέχρι θανάτου 50χρονο,2023-08-10T17:10:12+03:00,Newsbomb,"Newsbomb Εναντίον του ασκήθηκε δίωξη κακουργηματικού χαρακτήρα για πρόκληση βαριάς σκοπούμενης θανατηφόρας σωματικής βλάβης Προφυλακιστέος κρίθηκε με σύμφωνη γνώμη ανακριτή και εισαγγελέα ο 27χρονος ντελιβεράς που ξυλοκόπησε μέχρι θανάτου έναν 50χρονο στο κέντρο της Θεσσαλονίκης επειδή του έκανε παρατήρηση. Υπενθυμίζεται πως του ασκήθηκε δίωξη κακουργηματικού χαρακτήρα για πρόκληση βαριάς σκοπούμενης θανατηφόρας σωματικής βλάβης. Όλα ξεκίνησαν στον πεζόδρομο της Αγίας Σοφίας, όταν οι δύο άντρες διαπληκτίστηκαν μεταξύ τους. Ο καβγάς άρχισε έπειτα από παρατήρηση του μεσήλικα στον διανομέα, ο οποίος πέρασε με το μηχανάκι του, από τον πεζόδρομο. Κατά το επεισόδιο, ο διανομέας χτύπησε με γροθιές τον ηλικιωμένο άνδρα, ο οποίος λιποθύμησε και λίγο αργότερα, κατέληξε στο νοσοκομείο. ",False
newsbomb.gr,https://www.newsbomb.gr/ellada/story/1457129/koronoios-eody-sto-11-ton-krousmaton-i-metallaksi-eris,ΕΛΛΑΔΑ,Κορονοϊός - ΕΟΔΥ: Στο 11% των κρουσμάτων η μετάλλαξη Eris,2023-08-10T16:45:08+03:00,Newsbomb,"Newsbomb Το 11% των κρουσμάτων SARS-CoV-2 οφείλεται στην νέα υπο-παραλλαγή Eris και τα κρούσματα που έχουν καταγραφεί έως σήμερα είναι 41, όλα από την Κρήτη Αύξηση παρουσιάζει η θετικότητα των δειγμάτων για SARS-CoV-2 και οι εισαγωγές στα νοσοκομεία, σύμφωνα με την εβδομαδιαία επιδημιολογική έκθεση του ΕΟΔΥ για τις ιογενείς λοιμώξεις του αναπνευστικού συστήματος (SARS-CoV-2, ιοί γρίπης και αναπνευστικός συγκυτιακός ιός – RSV). Το 11% των κρουσμάτων SARS-CoV-2 οφείλεται στην νέα υπο-παραλλαγή Eris και τα κρούσματα που έχουν καταγραφεί έως σήμερα είναι 41, όλα από την Κρήτη. Αναμένονται αποτελέσματα και από άλλες περιοχές. Ιός SARS-CoV-2 – λοίμωξη COVID-19: Η θετικότητα στο σύνολο των ελεγχθέντων δειγμάτων παρουσίασε αύξηση σε σχέση με την προηγούμενη εβδομάδα. Ο αριθμός των εισαγωγών για COVID-19 (n=469) παρουσίασε αύξηση σε σχέση με την προηγούμενη εβδομάδα και αύξηση 78% σε σχέση με τον μέσο εβδομαδιαίο αριθμό νέων εισαγωγών κατά τις προηγούμενες 4 εβδομάδες. Ο αριθμός των νέων διασωληνώσεων (n=8) παρουσίασε μείωση σε σχέση με την προηγούμενη εβδομάδα και αύξηση 33% σε σχέση με τον μέσο εβδομαδιαίο αριθμό νέων διασωληνώσεων κατά τις προηγούμενες 4 εβδομάδες. Ο αριθμός των ασθενών με λοίμωξη COVID-19 που νοσηλεύονται διασωληνωμένοι είναι 18. Καταγράφηκαν 22 θάνατοι με διάμεση ηλικία τα 86 έτη (εύρος 69-97 έτη). Στο 11% των δειγμάτων SARS-CoV2 η νέα υπο-παραλλαγή Eris Κατά τις τελευταίες εβδομάδες όλα τα αλληλουχηθέντα στελέχη ανήκαν στις υπο-παραλλαγές ΒΑ.2 και ΒΑ.5 της Όμικρον, με τη ΒΑ.2 να υπερτερεί. Η συχνότερη υπο-παραλλαγή της ΒΑ.2 ήταν η XBB.1.5 (77%), ακολουθούμενη από την XBB.1.16 (11%) και την EG.5.1 (11%). Όσον αφορά στη νέα υπο-παραλλαγή του στελέχους Όμικρον EG.5.1, που χαρακτηρίστηκε ως υποπαραλλαγή επιδημιολογικού ενδιαφέροντος από τον Παγκόσμιο Οργανισμό Υγείας, τα δεδομένα αυτήν τη στιγμή έχουν ως εξής:  α) δεν υπάρχει ένδειξη ότι προκαλεί πιο σοβαρή νόσο β) στο Ηνωμένο Βασίλειο η αύξηση της συγκεκριμένης υπο-παραλλαγής τον τελευταίο μήνα συνοδεύτηκε από αυξημένη νοσηρότητα στην κοινότητα γ) στην Ελλάδα έχουν καταγραφεί συνολικά 41 θετικά δείγματα της υπο-παραλλαγής EG.5.1 με ημερομηνία λήψης δείγματος από 31/5 έως και 27/7 δ) από τα αποτελέσματα γονιδιωματικής ανάλυσης το 94% αφορούσε σε δείγματα που εστάλησαν από το Ιολογικό Εργαστήριο – ΠΕΔΥ Κρήτης. Αναμένονται τα αποτελέσματα της ανάλυσης δειγμάτων από τις υπόλοιπες περιοχές της χώρας. Η επιτήρηση του ιικού φορτίου στα αστικά λύματα έδειξε αύξηση της κυκλοφορίας του ιού SARSCoV-2 σε 9 από τις 10 περιοχές που ελέγχθηκαν. Ιός της γρίπης: Η θετικότητα για γρίπη στην κοινότητα παραμένει κάτω του 10% (sentinel). Δεν καταγράφηκε νέο σοβαρό κρούσμα εργαστηριακά επιβεβαιωμένης γρίπης με νοσηλεία σε ΜΕΘ, ούτε νέος θάνατος από εργαστηριακά επιβεβαιωμένη γρίπη.  Γριπώδεις συνδρομές (ανεξαρτήτως παθογόνου): Παραμένουν σε χαμηλά επίπεδα Αναπνευστικός συγκυτιακός ιός – RSV: Όλα τα εξετασθέντα δείγματα ήταν αρνητικά για RSV.",False
newsbomb.gr,https://www.newsbomb.gr/ellada/story/1457128/mixalis-katsouris-9-kroates-treis-ellines-kai-enas-alvanos-sto-mikroskopio-gia-ti-dolofonia,ΕΛΛΑΔΑ,"Μιχάλης Κατσουρής: 9 Κροάτες, τρεις Έλληνες και ένας Αλβανός στο μικροσκόπιο για τη δολοφονία",2023-08-10T16:43:08+03:00,Newsbomb,"Newsbomb Η ομάδα των 13 χούλιγκαν, που σχηματίστηκε με βάση το παρελθόν και τη δράση τους, απαρτίζεται από 9 Κροάτες χούλιγκαν της Ντιναμό Ζάγκρεμπ, έναν Αλβανό και τρεις Έλληνες Οι αστυνομικοί που ψάχνουν τον δολοφόνο του 29χρονου Μιχάλη Κατσουρή, που έπεσε νεκρός μετά την επιδρομή των χούλιγκαν - Κροατών και Ελλήνων - το βράδυ της Δευτέρας στη Νέα Φιλαδέλφεια, έχουν επικεντρώσει τις έρευνές τους σε μια λίστα 13 ατόμων. Η ομάδα των 13 χούλιγκαν, που σχηματίστηκε με βάση το παρελθόν και τη δράση τους, απαρτίζεται από 9 Κροάτες χούλιγκαν της Ντιναμό Ζάγκρεμπ, έναν Αλβανό και τρεις Έλληνες. Όπως αναφέρει στο ρεπορτάζ του ο ΣΚΑΪ, στην κατοχή του 22χρονου Αλβανού, ο οποίος είναι οργανωμένος οπαδός, εντοπίστηκε ένας αναδιπλούμενος σουγιάς. Όσον αφορά τους τρεις Έλληνες, στο ρεπορτάζ του ο ΣΚΑΪ αναφέρει ότι πρόκειται για οργανωμένους οπαδούς, με τους δύο να έχουν συλληφθεί και τον τρίτο να παραμένει ασύλληπτος αν και το όνομά του βρίσκεται στη δικογραφία.  O πρώτος είναι ηλικίας 27 ετών και φέρεται να έχει απασχολήσει πρόσφατα τις Αρχές, καθώς το όνομά του εμφανίζεται σε δικογραφία που σχηματίστηκε στις 9 Μαρτίου για τη δράση ομάδας που έκανε ληστρικές επιδρομές, κλοπές και επιθέσεις σε συνδέσμους. Η ομάδα αυτή, μάλιστα, φέρεται να έχει για αρχηγό μια γυναίκα η οποία παραμένει στη φυλακή δυνάμει της εν λόγω δικογραφίας. Ο δεύτερος οργανωμένος οπαδός είναι επίσης 27 ετών και περιλαμβάνεται στην ομάδα των 13 που έχουν μπει στο «μικροσκόπιο» των αστυνομικών που ερευνούν την δολοφονία του 29χρονου φιλάθλου της ΑΕΚ. Κατά πληροφορίες στο παρελθόν έχει και αυτός συμμετοχή σε επεισόδια αθλητικής βίας. Ο τρίτος Έλληνας, τα στοιχεία του οποίου - πέραν του ονόματος- δεν περιλαμβάνονται στη δικογραφία εμφανίζεται να έχει κάνει αναρτήσεις στα social media για την παρουσία και συμμετοχή του στη φονική επιδρομή με βαρείς χαρακτηρισμούς για την ΑΕΚ αλλά και το θύμα. Στην πόλη όπου έμενε, την Ελευσίνα θα κηδευθεί ο δολοφονημένος οπαδός της ΑΕΚ, Μιχάλης Κατσουρής, ο οποίος έχασε τη ζωή του στα άγρια επεισόδια της Δευτέρας στη Νέα Φιλαδέλφεια. Η οικογένειά του ζήτησε αντί στεφάνων να κατατεθούν δωρεές υπέρ του σωματείου «ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ». Η ΠΑΕ ΑΕΚ κοινοποίησε το μήνυμα της οικογένειας, στο οποίο εξηγούν τους λόγους που επιθυμούν να γίνουν οι δωρεές υπέρ της ΕΛΠΙΔΑΣ και ραγίζουν καρδιές. «Ο Μιχάλης μας ήταν παιδί ευαίσθητο, καλόκαρδο που βοήθησε με αυτοθυσία στις φωτιές, βοηθούσε άστεγους και είχε μεγάλη πίστη στο Θεό. Γι' αυτό η οικογένεια του, αποφασίσαμε αντί στεφάνων να γίνουν δωρεές για μικρά παιδιά, υπέρ του Σωματείου ""ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ"" στη μνήμη του αδικοχαμένου μας», γράφουν στο μήνυμά τους. Η Εξόδιος Ακολουθία του Μιχάλη Κατσουρή, θα γίνει την Παρασκευή (11/8) στις 17:00 στον Ιερό Ναό Αγίου Κωνσταντίνου στην Ελευσίνα, πόλη στην οποία έμενε. Την ίδια ώρα εξιτήριο από το νοσοκομείο Ερυθρός Σταυρός, όπου νοσηλευόταν με συπμτώματα εμφράγματος από την Τρίτη, έλαβε η μητέρα του 29χρονου. Εξιτήριο έχει λάβει επίσης ο 37χρονος Κροάτης, ο οποίος νοσηλευόταν φρουρούμενος στην Α' Χειρουργική Κλινική, ενώ αναμένεται να λάβουν ακόμα δύο Έλληνες, ένας 48χρονος και ένας 47χρονος. Στο νοσοκομείο παραμένει λόγω κεφαλαλγίας και επεισοδίων εμετών ο 26χρονος, ο οποίος είχε τραυματιστεί πιο σοβαρά. Ο 37χρονος Κροάτης χούλιγκαν αμέσως μετά το εξιτήριο που έλαβε μεταφέρθηκε στη ΓΑΔΑ, προκειμένου να του απαγγελθούν κατηγορίες. Αναλυτικά το ιατρικό ανακοινωθέν: 1) Ημεδαπός υπήκοος, (48 ετών), νοσηλεύεται στη Νευροχειρουργική Κλινική σε σταθερή κατάσταση, σιτίζεται, είναι περιπατητικός και εκκρεμεί ο επαναληπτικός απεικονιστικός έλεγχος προκειμένου να δοθεί σήμερα εξιτήριο. 2) Ημεδαπός υπήκοος, (47 ετών), νοσηλεύεται στη Νευροχειρουργική Κλινική σε σταθερή κατάσταση, σιτίζεται, είναι περιπατητικός και εκκρεμεί ο επαναληπτικός απεικονιστικός έλεγχος προκειμένου να δοθεί σήμερα εξιτήριο. 3) Ημεδαπός υπήκοος, (26 ετών), νοσηλεύεται στη Νευροχειρουργική Κλινική σε σταθερή κατάσταση, έχει κεφαλαλγία και επεισόδια εμέτων. Συνεχίζεται η παρακολούθηση και η νοσηλεία του. 4) Αλλοδαπός υπήκοος (Κροάτης), (37 ετών), της Α' Χειρουργική Κλινική, ολοκλήρωσε τον απεικονιστικό και εργαστηριακό έλεγχο και έλαβε ιατρικό εξιτήριο στις 12:30, από το νοσοκομείο. 5) Η μητέρα του θανόντος Κ.Μ., ύστερα από τον πλήρη καρδιολογικό έλεγχο που ολοκλήρωσε χωρίς ευρήματα, έλαβε εξιτήριο από το Νοσοκομείο μας στις 09/08/2023 στις 19:00.",True
newsbomb.gr,https://www.newsbomb.gr/ellada/story/1457124/seismos-tora-konta-stin-alonniso,ΕΛΛΑΔΑ,Σεισμός κοντά στη Σκιάθο,2023-08-10T16:33:53+03:00,Newsbomb,"Newsbomb Σεισμός 3,6 Ρίχτερ ανοιχτά της Σκιάθου - Αισθητός στις Σποράδες Σεισμική δόνηση σημειώθηκε το μεσημέρι της Πέμπτης στη θαλάσσια περιοχή του Αιγαίου ανοιχτά της Αλοννήσου. Σύμφωνα με την Αναθεωρημένη Λύση του Γεωδυναμικού Ινστιτούτου Αθηνών ο σεισμός ήταν μεγέθους 3,6 Ρίχτερ και σημειώθηκε 42 χιλιόμετρα βόρεια βορειοανατολικά της Σκιάθου. Το εστιακό βάθος υπολογίζεται στα 17,1 χιλιόμετρα. Ο σεισμός έγινε αισθητός στις Σποράδες αλλά δεν ανησυχεί καθώς το επίκεντρο ήταν σε θαλάσσια περιοχή.",True
newsbomb.gr,https://www.newsbomb.gr/ellada/story/1457123/nea-filadelfeia-ayrio-i-kideia-tou-mixali-eksitirio-gia-tin-mitera-tou-kai-ton-kroati-xoyligkan,ΕΛΛΑΔΑ,Νέα Φιλαδέλφεια: Αύριο η κηδεία του Μιχάλη - Εξιτήριο για την μητέρα του και τον Κροάτη χούλιγκαν,2023-08-10T16:33:17+03:00,Newsbomb,"Newsbomb Η οικογένειά του Μιχάλη Κατσουρή ζήτησε αντί στεφάνων να κατατεθούν δωρεές υπέρ του σωματείου «ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ». Στην πόλη όπου έμενε, την Ελευσίνα θα κηδευθεί ο δολοφονημένος οπαδός της ΑΕΚ, Μιχάλης Κατσουρής, ο οποίος έχασε τη ζωή του στα άγρια επεισόδια της Δευτέρας στη Νέα Φιλαδέλφεια. Η οικογένειά του ζήτησε αντί στεφάνων να κατατεθούν δωρεές υπέρ του σωματείου «ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ». Η ΠΑΕ ΑΕΚ κοινοποίησε το μήνυμα της οικογένειας, στο οποίο εξηγούν τους λόγους που επιθυμούν να γίνουν οι δωρεές υπέρ της ΕΛΠΙΔΑΣ και ραγίζουν καρδιές. «Ο Μιχάλης μας ήταν παιδί ευαίσθητο, καλόκαρδο που βοήθησε με αυτοθυσία στις φωτιές, βοηθούσε άστεγους και είχε μεγάλη πίστη στο Θεό. Γι' αυτό η οικογένεια του, αποφασίσαμε αντί στεφάνων να γίνουν δωρεές για μικρά παιδιά, υπέρ του Σωματείου ""ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ"" στη μνήμη του αδικοχαμένου μας», γράφουν στο μήνυμά τους.  Η Εξόδιος Ακολουθία του Μιχάλη Κατσουρή, θα γίνει την Παρασκευή (11/8) στις 17:00 στον Ιερό Ναό Αγίου Κωνσταντίνου στην Ελευσίνα, πόλη στην οποία έμενε. Την ίδια ώρα εξιτήριο από το νοσοκομείο Ερυθρός Σταυρός, όπου νοσηλευόταν με συπμτώματα εμφράγματος από την Τρίτη, έλαβε η μητέρα του 29χρονου. Εξιτήριο έχει λάβει επίσης ο 37χρονος Κροάτης, ο οποίος νοσηλευόταν φρουρούμενος στην Α' Χειρουργική Κλινική, ενώ αναμένεται να λάβουν ακόμα δύο Έλληνες, ένας 48χρονος και ένας 47χρονος. Στο νοσοκομείο παραμένει λόγω κεφαλαλγίας και επεισοδίων εμετών ο 26χρονος, ο οποίος είχε τραυματιστεί πιο σοβαρά. Ο 37χρονος Κροάτης χούλιγκαν αμέσως μετά το εξιτήριο που έλαβε μεταφέρθηκε στη ΓΑΔΑ, προκειμένου να του απαγγελθούν κατηγορίες. Αναλυτικά το ιατρικό ανακοινωθέν: 1) Ημεδαπός υπήκοος, (48 ετών), νοσηλεύεται στη Νευροχειρουργική Κλινική σε σταθερή κατάσταση, σιτίζεται, είναι περιπατητικός και εκκρεμεί ο επαναληπτικός απεικονιστικός έλεγχος προκειμένου να δοθεί σήμερα εξιτήριο. 2) Ημεδαπός υπήκοος, (47 ετών), νοσηλεύεται στη Νευροχειρουργική Κλινική σε σταθερή κατάσταση, σιτίζεται, είναι περιπατητικός και εκκρεμεί ο επαναληπτικός απεικονιστικός έλεγχος προκειμένου να δοθεί σήμερα εξιτήριο. 3) Ημεδαπός υπήκοος, (26 ετών), νοσηλεύεται στη Νευροχειρουργική Κλινική σε σταθερή κατάσταση, έχει κεφαλαλγία και επεισόδια εμέτων. Συνεχίζεται η παρακολούθηση και η νοσηλεία του. 4) Αλλοδαπός υπήκοος (Κροάτης), (37 ετών), της Α' Χειρουργική Κλινική, ολοκλήρωσε τον απεικονιστικό και εργαστηριακό έλεγχο και έλαβε ιατρικό εξιτήριο στις 12:30, από το νοσοκομείο. 5) Η μητέρα του θανόντος Κ.Μ., ύστερα από τον πλήρη καρδιολογικό έλεγχο που ολοκλήρωσε χωρίς ευρήματα, έλαβε εξιτήριο από το Νοσοκομείο μας στις 09/08/2023 στις 19:00.",False
newsbomb.gr,https://www.newsbomb.gr/ellada/story/1457103/mykoniatis-stirikse-anthropo-pou-zitise-voitheia-afto-pou-akoloythise-den-to-perimene-kaneis,ΕΛΛΑΔΑ,"Μυκονιάτης στήριξε άνθρωπο που ζήτησε βοήθεια: Αυτό που ακολούθησε, δεν το περίμενε κανείς",2023-08-10T16:27:03+03:00,Newsbomb,"Newsbomb Συγκινητική στιγμή στη Μύκονο, με πρωταγωνιστές έναν κάτοικο του νησιού και έναν influencer. Viral έχει γίνει το βίντεο που κυκλοφορεί στο TikTok, όπου ένας influencer έκανε ένα απίστευτο δώρο σε ένα Μυκονιάτη που προσφέρθηκε να βοηθήσει. Διαβάστε περισσότερα στο gazzetta.gr.",False
newsbomb.gr,https://www.newsbomb.gr/ellada/story/1457118/koygias-gia-nea-filadelfeia-den-prokyptei-kanena-stoixeio-gia-ti-symmetoxi-tou-entolea-mou,ΕΛΛΑΔΑ,Κούγιας για Νέα Φιλαδέλφεια: Δεν προκύπτει κανένα στοιχείο για τη συμμετοχή του εντολέα μου,2023-08-10T16:19:22+03:00,Newsbomb,"Newsbomb Όπως επισημαίνει στην ανακοίνωσή του ο Αλέξης Κούγιας, ο εντολέας του Ι.Τ. συνελήφθη «χωρίς κανένα αντικειμενικό στοιχείο όπως κάμερες ασφάλειας της περιοχής ή αποτυπώματα σε κατασχεθέντα αντικείμενα Ο Αλέξης Κούγιας ρίχνει ευθύνες στην ΕΛ.ΑΣ. για την καταδρομική επίθεση αγνώστων σε καφετέρια πίσω από το γήπεδο του Παναθηναϊκού, που έγινε το πρωί της Πέμπτης, 10 Αυγούστου. O Αλέξης Κούγιας έχει αναλάβει την υπεράσπιση ενός Έλληνα εκ των συλληφθέντων για τα αιματηρά επεισόδια της Νέας Φιλαδέλφειας, ο οποίος είναι ο ιδιοκτήτης του καταστήματος που έγινε στόχος των αγνώστων. , στα οποία ευρέθησαν και αποτυπώματα και αίμα και αναμένεται να βρεθεί και DNA, ή οποιοδήποτε άλλο στοιχείο που να τον συνδέει με συμμετοχή στην οιανδήποτε πράξη, η οποία θα συνιστούσε και συμμετοχή του στα εγκλήματα, για τα οποία ασκήθηκε ποινική δίωξη». Μάλιστα, ο Αλέξης Κούγιας υπογραμμίζει ότι ο εντολέας του συνελήφθη επειδή είναι οργανωμένος οπαδός και «ένας νεαρός αστυνομικός της Ομάδας Δράσης της ΕΛ.ΑΣ τον είδε να περπατάει σε μια οδό κοντά στο σημείο, όπου έγιναν τα επεισόδια. Ο συγκεκριμένος εντολέας μου – κατηγορούμενος δεν φορούσε κουκούλα, δεν φορούσε κράνος, δεν είχε γάντια και κυρίως δεν ευρέθη στην κατοχή του κανένα μαχαίρι και κανένας σουγιάς από αυτούς που κατασχέθηκαν, κανένα ξύλο, κανένας σιδηρολοστός και κανένα αιχμηρό αντικείμενο».",False
newsbomb.gr,https://www.newsbomb.gr/ellada/story/1457117/xania-oi-30-egkymonoyses-gynaikes-pou-ekmetallevotan-to-kykloma-zoysan-se-spitia-trogles,ΕΛΛΑΔΑ,Χανιά: Οι 30 εγκυμονούσες γυναίκες που εκμεταλλευόταν το κύκλωμα ζούσαν σε σπίτια - τρώγλες,2023-08-10T16:16:57+03:00,Newsbomb,"Newsbomb Σε σπίτια τρώγλες ζούσαν οι 30 γυναίκες που εκμεταλλευόταν το κύκλωμα εμπορίας με τα βρέφη στα Χανιά. Σοκάρουν οι πληροφορίες για τις γυναίκες που χρησιμοποιήθηκαν ως δότριες ωαρίων και ως παρένθετες μητέρες Σοκάρουν οι πληροφορίες που έρχονται στο φως για τις 30 γυναίκες που εκμεταλλευόταν το κύκλωμα και λειτουργούσαν ως παρένθετες μητέρες. Σύμφωνα με το cretalive.gr τουλάχιστον 30 νεαρές γυναίκες που βρίσκονται σε κατάσταση εγκυμοσύνης -κάποιες με την κοιλιά στο στόμα- «ξετρύπωσαν» από σπίτια-τρώγλες οι αστυνομικοί του Τμήματος Αντιμετώπισης Οργανωμένου Εγκλήματος Κρήτης. Πρόκειται για γυναίκες από την Μολδαβία, την Ουκρανία, τη Γεωργία, τη Ρουμανία και τη Βουλγαρία, γυναίκες που δεν είχαν ούτε να ζήσουν στα χωριά τους, και που χρησιμοποιήθηκαν στεγνά, σύμφωνα με την αστυνομία, από το κύκλωμα του μεγαλογιατρού ως δότριες ωαρίων και στην συνέχεια ως παρένθετες μητέρες. Γυναίκες που βρίσκονταν υπό επιτήρηση και τους επιτρεπόταν να βγουν μόνο για σούπερ-μάρκετ και για ιατρικές εξετάσεις στο …φημισμένο Κέντρο Υποβοηθούμενης Αναπαραγωγής. Στο χρονικό διάστημα που κράτησε η έρευνα του Τμήματος Αντιμετώπισης Οργανωμένου Εγκλήματος Κρήτης, το κύκλωμα φέρεται να είχε αλιεύσει και χρησιμοποιήσει περισσότερες από 100 γυναίκες. Επιπλέον μοναδικό κριτήριο ήταν η φτώχεια τους. Το μηνιαίο εισόδημα των 600 ευρώ που τους έδιναν για όσο χρονικό διάστημα έμεναν στην Κρήτη για τη διαδικασία της παρένθετης μητρότητας, στην πατρίδα τους ήταν το εισόδημα σχεδόν μισού χρόνου. Σε πολλές περιπτώσεις οι οικογένειες τους δεν γνώριζαν απολύτως τίποτα.  Όπως αναφέρει η αστυνομία το κύκλωμα είχε στήσει πλέον δικό του μηχανισμό σε Ελλάδα, Βαλκάνια και χώρες της ανατολικής Ευρώπης για να εντοπίζει τις κατάλληλες υποψήφιες παρένθετες μητέρες. Όπως έγραψε και χθες το Cretalive, ένα πρόγραμμα παρένθετης μητρότητας κόστιζε από 70.000 έως 120.000 ευρώ (το πακέτο). Στελέχη του Οργανωμένου ανέφεραν ότι είχε στηθεί μία «βιομηχανία» πάνω στον τομέα της υποβοηθούμενης αναπαραγωγής, όμως οι εμπλεκόμενοι φέρεται να ήταν πια αδίστακτοι προκειμένου να αποσπάσουν μεγάλα χρηματικά ποσά, εκμεταλλευόμενοι τη λαχτάρα ζευγαριών να αποκτήσουν παιδί. Όλες αυτές οι γυναίκες που σήμερα βρίσκονται σε κατάσταση εγκυμοσύνης στο πλαίσιο δράσεων του κυκλώματος αναμένεται να χαρακτηριστούν θύματα εμπορίας ανθρώπων προκειμένου να τύχουν της ανάλογης προστασίας τόσο σε επίπεδο εργασιακής εκμετάλλευσης όσο και σε σχέση με την εκμετάλλευση των ωαρίων. Εδώ στην Κρήτη βρίσκεται ήδη και η ΜΚΟ Α21. Το ερώτημα είναι τι θα απογίνουν αυτές οι γυναίκες και κυρίως τα βρέφη που κυοφορούν...",False
newsbomb.gr,https://www.newsbomb.gr/ellada/story/1457114/nea-filadelfeia-nosileyetai-meta-apo-lipothymia-o-pateras-tou-mixali,ΕΛΛΑΔΑ,Νέα Φιλαδέλφεια: Νοσηλεύεται μετά από λιποθυμία ο πατέρας του Μιχάλη,2023-08-10T16:11:56+03:00,Newsbomb,"Newsbomb Στο «Θριάσιο» ο πατέρας του Μιχάλη Κατσουρή μετά από λιποθυμικό επεισόδιο που υπέστη. Τραγικές φιγούρες οι γονείς του Μιχάλη Κατσουρή που δολοφονήθηκε στη Νέα Φιλαδέλφεια. Μετά τα καρδιολογικά προβλήματα που αντιμετώπισε η μητέρα του, ο πατέρας του έχει υποστεί λιποθυμικό επεισόδιο και διακομίστηκε στο «Θριάσιο» όπου και νοσηλεύεται. Ο τραγικός πατέρας βρίσκεται σε κατάσταση σοκ μετά τη δολοφονία του γιου του και έχει διαταραχές πανικού. Η βοήθεια που προσπαθούν να του παρέχουν οι γιατροί, είναι κυρίως ψυχολογική, όσο αυτό είναι δυνατό. Για προληπτικούς λόγους αναμένεται να διανυκτερεύσει στο νοσοκομείο. Σε περίπτωση που δεν βελτιωθεί η κατάστασή του, δύσκολα οι γιατροί θα επιτρέψουν να παραβρεθεί στην κηδεία του παιδιού του.",False
newsbomb.gr,https://www.newsbomb.gr/ellada/story/1457111/epeisodia-sti-nea-filadelfeia-synelifthi-o-37xronos-kroatis-pou-pire-eksitirio-apo-ton-erythro-stavro,ΕΛΛΑΔΑ,Επεισόδια στη Νέα Φιλαδέλφεια: Συνελήφθη ο 37χρονος Κροάτης που πήρε εξιτήριο από τον Ερυθρό Σταυρό,2023-08-10T15:45:05+03:00,Newsbomb,"Newsbomb Ο 37χρονος νοσηλευόταν φρουρούμενος μετά την καταδρομική των Κροατών χούλιγκαν στην Opap Arena. Ένας ακόμη χούλιγκαν της Ντινάμο Ζάγκρεμπ βρίσκεται στα χέρια της αστυνομίας, καθώς συνελήφθη και επίσημα ο 37χρονος Κροάτης που νοσηλευόταν φρουρούμενος στον «Ερυθρό Σταυρό» μετά τα αιματηρά επεισόδια στη Νέα Φιλαδέλφεια. Ο Κροάτης έλαβε εξιτήριο στις 12:30 το μεσημέρι της Πέμπτης (10/08), ενώ στη συνέχεια τον παρέλαβε αυτοκίνητο της ΟΠΚΕ προκειμένου να τον μεταφέρει στη ΓΑΔΑ. Σύμφωνα με πληροφορίες, οι γιατροί του έδωσαν εξιτήριο καθώς το τραύμα το οποίο φέρει στο χέρι δεν αποτελεί λόγο παραμονής στο νοσοκομείο. Θα του απαγγελθούν κατηγορίες και θα ακολουθηθεί η διαδικασία όπως και στους άλλους συλληφθέντες.",False
newsbomb.gr,https://www.newsbomb.gr/ellada/story/1457108/volos-sovaro-troxaio-atyxima-stis-alykes-aftokinito-sygkroysthike-me-mixani,ΕΛΛΑΔΑ,Βόλος: Σοβαρό τροχαίο ατύχημα στις Αλυκές – Αυτοκίνητο συγκρούσθηκε με μηχανή,2023-08-10T15:38:48+03:00,Newsbomb,"Newsbomb Ο οδηγός της μοτοσυκλέτας έχει διακομισθεί στο νοσοκομείο, φέροντας σοβαρά τραύματα, ύστερα από σφοδρή σύγκρουση με αυτοκίνητο στον δρόμο Βόλου – Μικροθηβών. Σοβαρό τροχαίο ατύχημα σημειώθηκε σήμερα το μεσημέρι (λίγο μετά τις 14:30) στον δρόμο Βόλου – Μικροθηβών στις Αλυκές, στο ύψος της γέφυρας Αλυγαρορέματος, όταν αυτοκίνητο με κατεύθυνση προς Βόλο συγκρούσθηκε με δίκυκλη μοτοσυκλέτα, που κατευθυνόταν προς την έξοδο της πόλης, σύμφωνα με το taxydromos.gr. Από τη σύγκρουση, τραυματίσθηκε σοβαρά ο οδηγός της μοτοσυκλέτας, ο οποίος διεκομίσθη με ασθενοφόρο του ΕΚΑΒ στο Νοσοκομείο του Βόλου, ενώ, ελαφρύτερα τραυματίσθηκε ο οδηγός του Ι.Χ.",False
newsbomb.gr,https://www.newsbomb.gr/ellada/story/1457106/epeisodia-sti-nea-filadelfeia-i-enimerosi-tou-erythroy-stavroy-gia-tous-travmaties,ΕΛΛΑΔΑ,Επεισόδια στη Νέα Φιλαδέλφεια: Η ενημέρωση του «Ερυθρού Σταυρού» για τους τραυματίες,2023-08-10T15:32:44+03:00,Newsbomb,"Newsbomb Εξιτήριο για τον Κροάτη χούλιγκαν και τη μητέρα του Μιχάλη Κατσουρή που νοσηλευόταν με συμπτώματα εμφράγματος. Νέο ιατρικό ανακοινωθέν αναφορικά με τους τραυματίες από τα επεισόδια στη Νέα Φιλαδέλφεια εξέδωσε ο «Ερυθρός Σταυρός». Σύμφωνα με το ανακοινωθέν, εκτός νοσοκομείου βρίσκεται ο 37χρονος Κροάτης χούλιγκαν, ο οποίος νοσηλευόταν φρουρούμενος στην Α' Χειρουργική Κλινική, ενώ εξιτήριο δόθηκε και στην μητέρα του Μιχάλη Κατσουρή που νοσηλευόταν με συμπτώματα εμφράγματος από την Τρίτη, όταν και έμαθε τη δολοφονία του γιου της. Εξιτήριο αναμένεται να πάρουν σήμερα δυο ακόμη Έλληνες που είχαν τραυματιστεί, 48 και 47 ετών. Αντίθετα, ο 26χρονος που είχε τραυματιστεί σοβαρότερα θα παραμείνει για νοσηλεία καθώς παρουσιάζει κεφαλαλγία και επεισόδια εμετών. Να σημειωθεί πως ο 37χρονος Κροάτης, μετά το εξιτήριο που έλαβε οδηγήθηκε στη ΓΑΔΑ, όπου στη συνέχεια θα του απαγγελθούν κατηγορίες.",False
newsbomb.gr,https://www.newsbomb.gr/ellada/story/1457104/sto-aftoforo-treis-epixeirimaties-sti-nakso-gia-paranomi-katalipsi-aigialoy,ΕΛΛΑΔΑ,Στο αυτόφωρο τρεις επιχειρηματίες στη Νάξο για παράνομη κατάληψη αιγιαλού,2023-08-10T15:23:28+03:00,Newsbomb,"Newsbomb Η εντολή δόθηκε με αφορμή καταγγελίες σύμφωνα με τις οποίες, ομπρέλες και καθίσματα που είχαν εγκατασταθεί παράνομα και απομακρύνθηκαν στο πλαίσιο των ελέγχων που έγιναν τις προηγούμενες ημέρες από την Κτηματική Υπηρεσία Κυκλάδων, επανατοποθετήθηκαν σε παραλίες μετά την αποχώρηση των ελεγκτών της Κτηματικής Υπηρεσίας του Υπουργείου Οικονομικών από το νησί. Με εντολή του υπουργού Εθνικής Οικονομίας και Οικονομικών Κωστή Χατζηδάκη, η Γενική Γραμματέας Δημόσιας Περιουσίας Νάγια Κόλλια, επικοινώνησε σήμερα με την Εισαγγελία Κυκλάδων και τη Διεύθυνση Αστυνομίας Νάξου προκειμένου να γίνουν επανέλεγχοι και έκτακτοι έλεγχοι για παράνομη κατάληψη αιγιαλού και παραλίας από τουριστικές επιχειρήσεις ή ιδιώτες στο νησί. Η εντολή δόθηκε με αφορμή καταγγελίες σύμφωνα με τις οποίες, ομπρέλες και καθίσματα που είχαν εγκατασταθεί παράνομα και απομακρύνθηκαν στο πλαίσιο των ελέγχων που έγιναν τις προηγούμενες ημέρες από την Κτηματική Υπηρεσία Κυκλάδων, επανατοποθετήθηκαν σε παραλίες μετά την αποχώρηση των ελεγκτών της Κτηματικής Υπηρεσίας του Υπουργείου Οικονομικών από το νησί. Στελέχη της Ελληνικής Αστυνομίας πραγματοποίησαν σήμερα, μέχρι τώρα, ελέγχους σε δέκα επιχειρήσεις, βεβαίωσαν τρεις παραβάσεις της νομοθεσίας για τον αιγιαλό και οδήγησαν τους τρεις υπεύθυνους των επιχειρήσεων στο Αυτόφωρο. Οι παραβάσεις εντοπίστηκαν στις εξής περιοχές : -Στον Άγιο Αρσένιο, επιχείρηση εστίασης είχε τοποθετήσει 40 ομπρέλες και 80 ξαπλώστρες σε απόσταση 10 μέτρων από την ακτογραμμή, καταλαμβάνοντας επιφάνεια 180 τετραγωνικών μέτρων, χωρίς να διαθέτει άδεια χρήσης αιγιαλού-παραλίας.-Στην Αγία Άννα, τουριστική επιχείρηση είχε τοποθετήσει 30 ομπρέλες και 60 ξαπλώστρες σε απόσταση 2 μέτρων από την ακτογραμμή, σε επιφάνεια 234 τ.μ. επίσης χωρίς άδεια χρήσης αιγιαλού-παραλίας.-Στον Άγιο Προκόπιο, επιχείρηση εστίασης είχε εγκαταστήσει 12 ομπρέλες και 24 ξαπλώστρες, σε απόσταση 2 μέτρων από την ακτογραμμή, σε επιφάνεια 126 τετραγωνικών μέτρων, χωρίς άδεια. Ο υπουργός Εθνικής Οικονομίας και Οικονομικών Κωστής Χατζηδάκης δήλωσε:  «Κάθε απόπειρα, στη Νάξο ή οπουδήποτε αλλού να αγνοηθούν οι έλεγχοι για την αυθαίρετη κατάληψη της παραλίας δεν πρόκειται να γίνει ανεκτή. Όσοι επιχειρήσουν να παίξουν με το νόμο θα αντιμετωπίσουν τις συνέπειες του νόμου! Αυτό συνέβη ήδη στη Νάξο. Προφανώς κάποιοι δεν αντιλήφθηκαν ότι οι έλεγχοι – οι οποίοι θα συνεχιστούν και θα ενταθούν - δεν γίνονται για επικοινωνιακούς λόγους, αλλά για λόγους ουσίας που είναι η διασφάλιση της πρόσβασης των πολιτών στις παραλίες, η διαφύλαξη της εικόνας του ελληνικού τουρισμού και η προστασία του δημοσίου συμφέροντος. Η κυβέρνηση έχει την βούληση και τη δύναμη να επιβάλει τη νομιμότητα, και θα το κάνει όπου χρειαστεί. Έχω δηλώσει και επαναλαμβάνω, ότι δεν πρόκειται να κάνουμε πίσω».",False
newsbomb.gr,https://www.newsbomb.gr/ellada/story/1457097/vinteo-dokoumento-apo-to-tagma-efodou-ton-xoyligkan-sti-nea-filadelfeia,ΕΛΛΑΔΑ,Βίντεο ντοκουμέντο από το τάγμα εφόδου των χούλιγκαν στη Νέα Φιλαδέλφεια,2023-08-10T14:53:36+03:00,Newsbomb,"Newsbomb Συγκλονιστικό βίντεο δείχνει καρέ - καρέ την κινητοποίηση των χούλιγκαν στη Νέα Φιλαδέλφεια, μερικά λεπτά πριν «εξαπολύσουν» επίθεση. Στο βίντεο ντοκουμέντο από το βράδυ της δολοφονικής επίθεσης των Κροατών χούλιγκαν στη Νέα Φιλαδέλφεια, που είχε ως αποτέλεσμα τη δολοφονία του 29χρονου Μιχάλη Κατσουρή, αποκαλύπτονται άγνωστες πτυχές του μακελειού και η πορεία των χούλιγκαν μέχρι να φτάσουν στο σημείο της αιματηρής συμπλοκής. Μαυροντυμένοι και με καδρόνια στα χέρια διέσχισαν όλη τη διαδρομή από τον σταθμό του Περισσού μέχρι το γήπεδο ανενόχλητοι, περιμένοντας το σύνθημα για να επιτεθούν. Η ώρα ήταν ένα λεπτό μετά τις 23:00. Το τάγμα του θανάτου απείχε μόλις λίγα μέτρα από το στάδιο της Νέας Φιλαδέλφειας. Στο βίντεο καταγράφεται καρέ - καρέ η πορεία των χούλιγκαν, ελάχιστα λεπτά πριν από τη φονική επίθεση. Όπως φαίνεται, πάνω από 100 άνδρες, σαν εκπαιδευμένο τάγμα εφόδου, προχωρούν για να «σκορπίσουν» τον θάνατο. Όλοι είναι μαυροντυμένοι. Δύο από αυτούς φορούν κράνος, κάποιοι έχουν ανεβασμένη την κουκούλα της μπλούζας τους ή φορούν τζόκεϊ, έχοντας καλύψει το μισό τους πρόσωπο με χειρουργική μάσκα.  Πολλοί, όμως, έχουν εντελώς ακάλυπτα τα πρόσωπά τους και περπατούν χωρίς θόρυβο για να μη γίνουν αντιληπτοί, μέχρι να φτάσουν στο σημείο της επίθεσης και να σκοτώσουν. Ένα λεπτό αργότερα η κάμερα κατέγραψε στο ίδιο σημείο 7 αστυνομικούς με φακούς στα χέρια και μηχανές να ακολουθούν διακριτικά το τάγμα εφόδου. Όμως δεν μπόρεσαν να επέμβουν και να αποτρέψουν τη δολοφονία του Μιχάλη. Σε άλλο βίντεο φαίνονται οι μαυροντυμένοι άνδρες συγκεντρωμένοι σε οικόπεδο κοντά στο σημείο της συμπλοκής. Παραμονεύουν σιωπηλοί, προκειμένου να μη γίνουν αντιληπτοί, περιμένοντας το σύνθημα για να επιτεθούν. Τρία λεπτά παρέμειναν σε αυτό το σημείο πριν δοθεί το σήμα για επίθεση. Όλα ξεκίνησαν όταν κατέβηκαν από τον σταθμό του Περισσού. Στα πλάνα φαίνονται να περπατούν μπροστά από περίπτερο της περιοχής. Εντύπωση προκαλεί πως περνούν ανενόχλητοι, κρατώντας στα χέρια τα όπλα του θανάτου, καδρόνια, σιδηρολοστούς, ρόπαλα ακόμα και αλυσίδες, χωρίς τελικά κανένας να τους αποτρέψει.  ",True
newsbomb.gr,https://www.newsbomb.gr/ellada/story/1457094/me-mia-mono-maxairia-skotosan-ton-mixali-ti-edeikse-i-iatrodikastiki-eksetasi,ΕΛΛΑΔΑ,Με μια μόνο μαχαιριά σκότωσαν τον Μιχάλη - Τι έδειξε η ιατροδικαστική εξέταση,2023-08-10T14:44:40+03:00,,"Δημήτρης Δρίζος Το πόρισμα προσθέτει πως ο άτυχος οπαδός της ΑΕΚ ήταν σε θέση άμυνας... Μια και μόνο μαχαιριά ήταν τα ευρήματα του ιατροδικαστή στη σορό του Μιχάλη Κατσουρή ο οποίος άφησε την τελευταία του πνοή από ακατάσχετη αιμορραγία στα επεισόδια στη Νέα Φιλαδέλφεια που προκάλεσαν οι χούλιγκαν της Ντινάμο Ζάγκρεμπ. Όπως αναφέρει το πόρισμα του ιατροδικαστή και μετέδωσε το Star, το ένα και μοναδικό τραύμα φαίνεται ότι του το κατάφεραν οι Κροάτες χούλιγκαν κατά την προσπάθεια του νεαρού να αμυνθεί. Το τραύμα ήταν στη βραχιόνια αρτηρία. Εκτιμάται επίσης ότι το μοιραίο αυτό τραύμα πιθανόν να προκλήθηκε από μαχαίρι τύπου κάραμπιτ, ενώ ο 29χρονος ξεψύχησε μέσα σε λίγα λεπτά από ακατάσχετη αιμορραγία. Σύμφωνα με αυτόπτες μάρτυρες ο 29χρονος περπάτησε μέχρι το περίπτερο που βρίσκεται έξω από την εκκλησία της Αγίας Τριάδας κι εκεί σταμάτησε, με τις δυνάμεις του να αρχίζουν να τον εγκαταλείπουν. Παρευρισκόμενοι στο σημείο άρχισαν να καλούν το ΕΚΑΒ για να φτάσει ασθενοφόρο, ενώ ο νεαρός αιμορραγούσε ακατάσχετα.  Τελικά μεταφέρθηκε στο νοσοκομείο «Ερυθρός Σταυρός», όπου οι γιατροί για πάνω από μία ώρα προσπαθούσαν να τον επαναφέρουν στη ζωή. Δυστυχώς όμως ήταν πολύ αργά....",False
newsbomb.gr,https://www.newsbomb.gr/ellada/story/1457091/kerkyra-fotia-tora-sto-temploni-epixeiroyn-enaeria-mesa,ΕΛΛΑΔΑ,Κέρκυρα: Φωτιά τώρα στο Τεμπλόνι – Επιχειρούν εναέρια μέσα,2023-08-10T14:32:01+03:00,Newsbomb,"Newsbomb Φωτιά «ξέσπασε» πριν από μερικά λεπτά στην περιοχή Τεμπλόνι, στην Κέρκυρα. Συναγερμός σήμανε στην Πυροσβεστική Υπηρεσία της Κέρκυρας, για πυρκαγιά που «ξέσπασε» στην περιοχή Τεμπλόνι, στη Μέση Κέρκυρα. Η εστία καίει χόρτα. Στο σημείο έχουν φθάσει δύο πυροσβεστικά οχήματα, ενώ, εναέρια μέσα έχουν ήδη ξεκινήσει ρίψεις νερού.",False
newsbomb.gr,https://www.newsbomb.gr/ellada/story/1457090/thessaloniki-vandalisan-to-politiko-grafeio-tou-fani-papa,ΕΛΛΑΔΑ,Θεσσαλονίκη: Βανδάλισαν το πολιτικό γραφείο του Φάνη Παπά,2023-08-10T14:28:15+03:00,Newsbomb,"Newsbomb Άγνωστοι έσπασαν τις επιγραφές του βουλευτή Β' Θεσσαλονίκης της ΝΔ στην πλατεία Βαρδαρίου Το μεσημέρι της Πέμπτης, άγνωστοι έσπασαν τις επιγραφές του βουλευτή Β' Θεσσαλονίκης της Νέας Δημοκρατίας, Φάνη Παπά, στην πλατεία Βαρδαρίου, τη νύχτα της Τέταρτης. Ο βουλευτής και οι συνεργάτες του στο γραφείο διαπίστωσαν ότι άγνωστοι είχαν διαλύσει τις επιγραφές με το όνομα και την ιδιότητά του, ενώ το περιστατικό είναι το πρώτο που γίνεται στο πολιτικό γραφείο, όπου χωρίς ανάλογες ενέργειες εδρεύει το επιτελείο του κ. Παπά επί πολλά χρόνια και συγκεκριμένα από την προεκλογική περίοδο του 2019.",False
newsbomb.gr,https://www.newsbomb.gr/ellada/story/1457088/gsee-pos-ameivontai-oi-misthotoi-tou-idiotikoy-tomea-tin-15i-avgoystou,ΕΛΛΑΔΑ,ΓΣΕΕ: Πώς αμείβονται οι μισθωτοί του ιδιωτικού τομέα την 15η Αυγούστου,2023-08-10T14:26:18+03:00,Newsbomb,"Newsbomb Διευκρινίσεις για τον τρόπο αμοιβής των μισθωτών του ιδιωτικού τομέα την 15η Αυγούστου δίνει η Γενική Συνομοσπονδία Εργατών Ελλάδας (ΓΣΕΕ). Όπως αναφέρει η Συνομοσπονδία σε ανακοίνωσή της, η 15η Αυγούστου ανήκει στις υποχρεωτικές αργίες, κατά τις οποίες απαγορεύεται η απασχόληση των μισθωτών, καθώς και η λειτουργία των επιχειρήσεων, εκτός από εκείνες που νόμιμα λειτουργούν τις Κυριακές και κατά τις υποχρεωτικές αργίες. Εφέτος, η 15η Αυγούστου συμπίπτει με την ημέρα της Τρίτης, με αποτέλεσμα να ισχύουν τα εξής: Για τους μισθωτούς που δεν θα απασχοληθούν κατά την 15η Αυγούστου: α) οι ημερομίσθιοι που δεν θα απασχοληθούν για λόγους που δεν οφείλονται σ' αυτούς, θα πάρουν το συνήθως καταβαλλόμενο για τη συγκεκριμένη ημέρα ημερομίσθιό τους, β) οι επί μηνιαίο μισθό δεν δικαιούνται άλλη αμοιβή, πέρα από το καταβαλλόμενο μισθό τους.  Για τους μισθωτούς που θα απασχοληθούν κατά την 15η Αυγούστου: α) οι ημερομίσθιοι θα λάβουν το συνηθισμένο ημερομίσθιό τους και προσαύξηση 75%, που θα υπολογιστεί στο νόμιμο ωρομίσθιό τους, για όσες ώρες απασχοληθούν, β) οι επί μηνιαίο μισθό θα λάβουν τόσα ωρομίσθια όσες ώρες απασχοληθούν και προσαύξηση 75% στο νόμιμο ωρομίσθιό τους. Επιπλέον, οι εργαζόμενοι θα πρέπει να γνωρίζουν ότι:",False
newsbomb.gr,https://www.newsbomb.gr/ellada/story/1457086/epeisodia-sti-nea-filadelfeia-pos-i-elas-exase-to-komvoi-ton-xoyligkan-stin-attiki-odo,ΕΛΛΑΔΑ,Επεισόδια στη Νέα Φιλαδέλφεια: Πώς η ΕΛΑΣ έχασε το κομβόι των χούλιγκαν στην Αττική Οδό,2023-08-10T14:18:54+03:00,Newsbomb,"Newsbomb Νέες πληροφορίες για το υπηρεσιακό φιάσκο της Ελληνικής Αστυνομίας, το οποίο έφερε τους χούλιγκαν της Ντινάμο Ζάγκρεμπ στην «καρδιά» της Νέας Φιλαδέλφειας. Όλο και περισσότερα στοιχεία έρχονται στο φως σχετικά με το επιχειρησιακό φιάσκο της ΕΛ.ΑΣ, η οποία, αν και ενήμερη δεκάδες πηγές για την έλευση Κροατών χούλιγκαν στη χώρα ενόψει του αγώνα της ΑΕΚ με την Ντιναμό Ζάγκρεμπ, έμεινε άπραγη, με αποτέλεσμα τα έκτροπα στη Νέα Φιλαδέλφεια που είχαν ως έκβαση τον θανάσιμο τραυματισμό του 29χρονου φιλάθλου των κιτρινόμαυρων, Μιχάλη Κατσουρή. Σύμφωνα με πληροφορίες και από ό, τι προκύπτει από το στοιχεία που υπάρχουν στη δικογραφία, στις 22.00 το βράδυ της Δευτέρας εντοπίστηκε το κομβόι των Κροατών χούλιγκαν στα διόδια της Ελευσίνας, αφού είχε διασχίσει τη μισή χώρα χωρίς κανέναν έλεγχο, και τέθηκε υπό διακριτική παρακολούθηση από αστυνομικούς επί της Εθνικής Οδού. Στη συνέχεια ωστόσο, στην έξοδο της Αττικής Οδού, τα ΙΧ διασπάστηκαν, ανέπτυξαν ταχύτητα, με μερικά να συνεχίζουν να κινούνται επί της Εθνικής οδού, ενώ άλλα ακολούθησαν την Αττική Οδό. Εκεί, σύμφωνα με τη δικογραφία, έγινε το μοιραίο λάθος, αφού χάθηκαν από τις αστυνομικές δυνάμεις, οι οποίες δεν κατάφεραν να τα εντοπίσουν και να αποτρέψουν τα επεισόδια έξω από το γήπεδο της ΑΕΚ, με τη μοιραία κατάληξη για τον 29χρονο Μιχάλη.  Οι συγγενείς του 29χρονου γνωστοποίησαν ότι αντί στεφάνων επιθυμούν να κατατεθούν δωρεές υπέρ του σωματείου «ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ». Σε μήνυμά τους, το οποίο δημοσίευσε η ΠΑΕ ΑΕΚ, εξήγησαν τους λόγους, συγκινώντας με όσα αναφέρουν για τον Μιχάλη τους. Αναλυτικά: «Ο Μιχάλης μας ήταν παιδί ευαίσθητο, καλόκαρδο που βοήθησε με αυτοθυσία στις φωτιές, βοηθούσε άστεγους και είχε μεγάλη πίστη στο Θεό. Γι' αυτό η οικογένεια του, αποφασίσαμε αντί στεφάνων να γίνουν δωρεές για μικρά παιδιά, υπέρ του Σωματείου ""ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ"" στη μνήμη του αδικοχαμένου μας». Η Εξόδιος Ακολουθία του Μιχάλη Κατσουρή, θα γίνει την Παρασκευή (11/8) στις 17:00 στον Ιερό Ναό Αγίου Κωνσταντίνου στην Ελευσίνα, πόλη στην οποία έμενε.",True
newsbomb.gr,https://www.newsbomb.gr/ellada/story/1457084/fotia-tora-ston-evrota-lakonias-kaiei-se-xamili-vlastisi,ΕΛΛΑΔΑ,Φωτιά τώρα στον Ευρώτα Λακωνίας – Καίει σε χαμηλή βλάστηση,2023-08-10T14:18:14+03:00,Newsbomb,"Newsbomb Φωτιά «ξέσπασε» στον Ευρώτα Λακωνίας, η οποία καίει σε χαμηλή βλάστηση. Δεν απειλείται κατοικημένη περιοχή, ενώ, στο σημείο επιχειρούν επίγειες δυνάμεις της Πυροσβεστικής. Συναγερμός σήμανε στην Πυροσβεστική Υπηρεσία της Λακωνίας, η οποία ειδοποιήθηκε σήμερα το μεσημέρι (10/08) για πυρκαγιά που «ξέσπασε» στην περιοχή Φιλήσι του Δήμου Ευρώτα. Η εστία καίει χαμηλή βλάστηση κοντά σε οικισμό, χωρίς να απειλεί τις κατοικίες. Στην επιχείρηση κατάσβεσης συμμετέχουν 20 πυροσβέστες με οκτώ οχήματα, ενώ, κάτοικοι και εθελοντές της Πολιτικής Προστασίας βρίσκονται στο σημείο και συνδράμουν στις προσπάθειες.",False
newsbomb.gr,https://www.newsbomb.gr/ellada/story/1457083/xalkidiki-diamartyries-monimon-katoikon-eksaitias-tis-afairesis-ton-omprelon-tous-apo-tin-paralia,ΕΛΛΑΔΑ,Χαλκιδική: Διαμαρτυρίες μόνιμων κατοίκων εξαιτίας της αφαίρεσης των ομπρελών τους από την παραλία,2023-08-10T14:11:31+03:00,Newsbomb,"Newsbomb Σήμερα (10/08), οι εργαζόμενοι του Δήμου Προποντίδας ανέλαβαν δράση. Σήμερα (10/08), ο Δήμος Προποντίδας απομάκρυνε τις μόνιμες ομπρέλες και ξαπλώστρες από την παραλία των Φλογητών στη Χαλκιδική, όπως είχε προειδοποιήσει τους μόνιμους κατοίκους που καταλάμβαναν τον δημόσιο χώρο, ασφαλίζοντας αυτές ακόμη και με αλυσίδες, τη νύχτα. Υπάλληλοι του Δήμου, με σκαπτικά μηχανήματα, τις πήραν από την παραλία, με τους ιδιοκτήτες να διαμαρτύρονται και να επικρατεί εκνευρισμός. Σε ορισμένες περιπτώσεις, οι υπάλληλοι αναγκάζονται να κόψουν και τις αλυσίδες, με τις οποίες έχουν ασφαλίσει οι κάτοικοι τον εξοπλισμό τους, υποστηρίζοντας ότι στα beach bars της περιοχής δεν πραγματοποιείται παρόμοιος έλεγχος. Ο Δήμος είχε δώσει διορία στους κατοίκους να απομακρύνουν εκείνοι τις ομπρέλες και τις ξαπλώστρες τους. Το «κίνημα της πετσέτας» έφερε εντατικούς ελέγχους, με το Υπουργείο Οικονομικών να ανακοινώνει ότι σε 918 κινητοποιήσεις, εντοπίσθηκαν 336 παραβάσεις το τελευταίο εικοσαήμερο. Το νέο μήνυμα μηδενικής ανοχής στους παραβάτες από τον αρμόδιο Υπουργό, Κωστή Χατζηδάκη.  Από την 21η Ιουλίου έως χθες (09/08), πραγματοποιήθηκαν έλεγχοι σε 918 ιδιώτες και επιχειρήσεις τουριστικής εκμετάλλευσης του αιγιαλού, από τους οποίους διαπιστώθηκαν 336 παραβάσεις, από τις κατά τόπους κτηματικές υπηρεσίες. Οι έλεγχοι έλαβαν χώρα ύστερα από κινητοποίηση του συνόλου των αρμόδιων στελεχών, με ανάκληση των θερινών αδειών και μετακινήσεις υπαλλήλων σε υπηρεσίες που είχαν ελλείψεις προσωπικού, προκειμένου να πραγματοποιηθούν έγκαιρα επιθεωρήσεις στον μέγιστο δυνατό αριθμό επιχειρήσεων. Από την 21η Ιουλίου, διεξήχθησαν έλεγχοι σε 918 επιχειρήσεις και ιδιώτες, σε 39 περιφερειακές ενότητες με έμφαση στις τουριστικές περιοχές· ενδεικτικά, πραγματοποιήθηκαν έλεγχοι σε 85 επιχειρήσεις στην Κρήτη, 110 στις Κυκλάδες, 178 στο Ιόνιο, 35 στη Χαλκιδική, σύμφωνα με τον –μέχρι στιγμής– απολογισμό, στο πλαίσιο εντολής που εξέδωσε ο Υπουργός Οικονομικών, Κωστής Χατζηδάκης, προς τη Γενική Γραμματεία Δημόσιας Περιουσίας για ένταση των ελέγχων στις παραλίες όλης της χώρας. Από αυτούς τους ελέγχους, διαπιστώθηκαν 336 παραβάσεις που αφορούν: Υπέρβαση κατάληψης έκτασης πέραν της μισθωμένης και σε κάποιες περιπτώσεις, κατάληψη αιγιαλού χωρίς να υπάρχει μίσθωση (αυθαίρετη χρήση). Οι ποινές που επιβάλλονται –ανάλογα με τη βαρύτητα της παράβασης– από τις κατά τόπους κτηματικές υπηρεσίες περιλαμβάνουν: Πρόστιμα, απομάκρυνση των ομπρελοκαθισμάτων, κατεδάφιση των αυθαίρετων κατασκευών εντός της κοινόχρηστης ζώνης αιγιαλού και παραλίας, αποβολή των μισθωτών, έως και αυτόφωρη διαδικασία για τους υπεύθυνους των επιχειρήσεων. Οι έλεγχοι πραγματοποιήθηκαν υπό τον συντονισμό της Γενικής Γραμματέως Δημόσιας Περιουσίας του Υπουργείου Οικονομικών, Νάγιας Κόλλια, αυτεπάγγελτα ή ύστερα από καταγγελίες που υποβάλλουν οι πολίτες. Οι αυτοψίες σε όλη τη χώρα και ιδίως τους δημοφιλείς τουριστικούς προορισμούς θα συνεχισθούν καθ’ όλη τη διάρκεια της θερινής περιόδου, ώστε «να γίνονται σεβαστοί οι όροι των συμβάσεων που έχουν υπογραφεί με τις επιχειρήσεις, να διασφαλίζεται η πρόσβαση των πολιτών στις παραλίες σύμφωνα με τους κανόνες του Συντάγματος και να προστατεύεται η εικόνα του ελληνικού τουριστικού προϊόντος», όπως τονίσθηκε σε επίσημη ανακοίνωση του Υπουργείου Οικονομικών. Ο Υπουργός Οικονομικών τόνισε πως «είχα επισημάνει ότι θα προβούμε αμέσως σε ελέγχους, παρά τις αδυναμίες της δημόσιας διοίκησης και του πλαισίου των μισθώσεων για τις παραλίες. Παράλληλα, προσέθεσα ότι δε θα χαριστούμε σε κανέναν, αναφορικά με την τήρηση της νομιμότητας στις –παραχωρημένες από το Δημόσιο– παραλίες. Κάποιοι το αμφισβήτησαν. Η ταχύτητα και τα αποτελέσματα των ελέγχων τούς διαψεύδουν. Οι έλεγχοι θα συνεχισθούν με την αντίστοιχη και μεγαλύτερη ένταση, σε όλη τη χώρα και καθ’ όλη την τουριστική περίοδο. Προχωρούμε, ταυτόχρονα, σύντομα σε αναθεώρηση της νομοθεσίας, με στόχο ένα πιο σύγχρονο και διαφανές πλαίσιο, προς όφελος του συνόλου των πολιτών, των επιχειρήσεων που λειτουργούν νόμιμα και εφαρμόζουν τις συμβάσεις, αλλά και του ελληνικού τουρισμού». Πολίτες, με «όπλο» τις πετσέτες, εναντιώνονται στις ξαπλώστρες για να σώσουν τις ελληνικές παραλίες. Το «κίνημα της πετσέτας» εξακολουθεί να «γιγαντώνεται» και μάλιστα, στη Χαλκιδική πραγματοποιήθηκε νέα συγκέντρωση διαμαρτυρίας πριν από ένα εικοσιτετράωρο (09/08). Η συγκέντρωση έλαβε χώρα στις 11:00, στη στάση λεωφορείων ανάμεσα στον Όρμο Παναγίας και το Λαγονήσι. «Τα μέλη του κινήματος συνεχίζουν δυναμικά τις δράσεις για την υπεράσπιση του δημόσιου χαρακτήρα των παραλιών», όπως τονίσθηκε στην ανακοίνωση των διοργανωτών. Παράλληλα, αυξάνονται οι έλεγχοι για «πακτωμένες» ομπρέλες που παραμένουν στον αιγιαλό και τη νύχτα με κλειδωμένες ή όχι επάνω τους ξαπλώστρες και καρέκλες, καθώς και σκέτες βάσεις αυτών, με το σκεπτικό ότι ρυπαίνουν και αλλοιώνουν τον χώρο της ακτής. Ο Δήμος Προποντίδας κάλεσε τους κατοίκους που έχουν τοποθετήσει μόνιμα ομπρέλες και ξαπλώστρες στις παραλίες να τις απομακρύνουν, αφού η σταθερή παραμονή τους θεωρείται παράνομη.",True
newsbomb.gr,https://www.newsbomb.gr/ellada/story/1457082/serres-synelifthisan-ston-promaxona-7-roumanoi-opadoi,ΕΛΛΑΔΑ,Σέρρες: Συνελήφθησαν στον Προμαχώνα 7 Ρουμάνοι οπαδοί,2023-08-10T14:07:31+03:00,Newsbomb,"Newsbomb Σέρρες: Tα πρώτα στοιχεία αναφέρουν ότι σκοπός του ταξιδιού τους ήταν το παιχνίδι του Ολυμπιακού με την Γκένκ. Επτά Ρουμάνοι οπαδοί συνελήφθησαν στο τελωνείο του Προμαχώνα από αστυνομικούς της υποδιεύθυνσης ασφάλειας Σερρών και του τμήματος Διαβατηριακού Ελέγχου (ΤΔΕ) του Προμαχώνα για παράβαση της νομοθεσίας περί αθλητισμού και περί όπλων. Σύμφωνα με πληροφορίες της ΕΡΤ Σερρών η σύλληψη των επτά Ρουμάνων οπαδών (φέρεται να είναι οπαδοί της Πετρολούλ) έγινε έπειτα από αξιοποίηση πληροφοριών της αστυνομίας για Ρουμάνους σκληροπυρηνικούς οπαδούς, γνωστούς για τη δράση τους, που θα ταξίδευαν στην Ελλάδα. Tα πρώτα στοιχεία αναφέρουν ότι σκοπός του ταξιδιού τους ήταν το παιχνίδι του Ολυμπιακού με την Γκένκ. Τις επόμενες ώρες αναμένεται να βγει επίσημη ανακοίνωση της Αστυνομίας ενώ οι επτά Ρουμάνοι θα οδηγηθούν στον εισαγγελέα.",False
newsbomb.gr,https://www.newsbomb.gr/ellada/astynomiko-reportaz/story/1457078/paksoi-to-vevarimeno-parelthon-tou-51xronou-pou-dexthike-10-sfaires-kai-vrisketai-se-krisimi-katastasi,ΑΣΤΥΝΟΜΙΚΟ,Παξοί: Το βεβαρημένο παρελθόν του 51χρονου που δέχθηκε 10 σφαίρες και βρίσκεται σε κρίσιμη κατάσταση,2023-08-10T13:53:03+03:00,Newsbomb,"Newsbomb Σοκ επικρατεί στους Παξούς, ύστερα από αιματηρή συμπλοκή μεταξύ δύο ανδρών αλβανικής καταγωγής. Σε ξεκαθάρισμα λογαριασμών οφείλεται η αιματηρή συμπλοκή μεταξύ δύο ανδρών αλβανικής καταγωγής, σήμερα τα ξημερώματα (10/08). Ο άνδρας πυροβολήθηκε από ομοεθνή του, στο λιμάνι της Λάκας των Παξών, με αποτέλεσμα να τραυματισθεί σοβαρά. Σε ξεκαθάρισμα λογαριασμών της Αλβανικής μαφίας αποδίδεται το αιματηρό περιστατικό αργά το βράδυ της Τετάρτης στους Παξούς, όταν άγνωστος πυροβόλησε πολλές φορές τον 51χρονο Ανδρέα Καλέμι και εξαφανίστηκε. Οι αρχές περισυνέλεξαν δεκατέσσερις κάλυκες από το σημείο της απόπειρας δολοφονίας, ενώ, ο τραυματίας μεταφέρθηκε με ιδιωτικό ταχύπλοο σε πολύ σοβαρή κατάσταση και δίνει «μάχη» για τη ζωή του, στο Πανεπιστημιακό Νοσοκομείο Ιωαννίνων. Το θύμα είχε φθάσει στην Ελλάδα την 5η Αυγούστου, μέσω του συνοριακού φυλακίου της Κακαβιάς, μαζί με τη σύζυγο και τα τρία παιδιά του. «Κουβαλά» βαρύ ποινικό μητρώο, ενώ, θεωρείται ύποπτος για τη δολοφονία του Έντμοντ Παπά τον περασμένο Δεκέμβριο, στη Σελίτα της Αλβανίας, σύμφωνα με αλβανικά Μέσα ενημέρωσης. Το 2001, συνελήφθη από τις αλβανικές ειδικές δυνάμεις RENEA, ενώ καταζητείτο διεθνώς από τις βελγικές δικαστικές αρχές, καθώς αντιμετώπιζε κατηγορίες ότι σε συνεργασία με τον αδελφό του, Φατμίρ Καλέμι, σκότωσε τους Αλβανούς αδελφούς Μεβλάν και Αντριατίκ Κάτσα, στο Βέλγιο, τη 13η Απριλίου 2001.  Στα ίδια δημοσιεύματα, αναφέρεται ξεκαθάρισμα λογαριασμών, ενώ, ο δράστης φέρεται να έχει μεταβεί από την Ιταλία στην Ελλάδα ειδικά για τον 51χρονο. Πίσω από τη δολοφονία του Έντμοντ Πάπα και κατ’ επέκταση τους πυροβολισμούς του Αντρέα Καλέμι φέρεται να βρίσκεται ένα «κουβάρι» υποθέσεων, στο οποίο εμπλέκεται η αλβανική μαφία και στο επίκεντρο βρίσκεται το εμπόριο ναρκωτικών, όπως μετέδωσε το τηλεοπτικό δίκτυο της Αλβανίας, Top Channel. Η δολοφονία του Πάπα –για την οποία κατηγορείται ο Καλέμι– είχε τον χαρακτήρα αντιποίνων για την εξάρθρωση συμμορίας «αντιπάλου» του, κατά τη διάρκεια του εφετινού καλοκαιριού στα Τίρανα. Το κύριο στοιχείο που οδηγεί την αστυνομία στη σύνδεση των δύο δολοφονιών είναι το γεγονός ότι ο Πάπα και ο αντίπαλός του συναντήθηκαν στους Αγίους Σαράντα, δύο ημέρες πριν από τη δολοφονία του· πληροφορίες αναφέρουν ότι αυτή η συνάντηση δε φαίνεται να πήγε καλά και στη συνέχεια, σημειώθηκε το σοβαρό περιστατικό. Ο 49χρονος Πάπα εκτελέσθηκε το απόγευμα της Παρασκευής 16 Δεκεμβρίου 2022, σε μπαρ στην περιοχή Σελίτα. Αν και χαμηλών τόνων, θεωρείτο ένας από τους ισχυρότερους εμπόρους που μετέφερε ναρκωτικά από την Τουρκία στην Αλβανία και από εκεί, στη Μεγάλη Βρετανία. Ο Αντρέα Καλέμι είναι ξάδερφος του Αλεξάντερ Σαντικάι, ενός 27χρονου ο οποίος δολοφονήθηκε την 11η Ιουνίου στα Τίρανα, με βόμβα στο αυτοκίνητό του, από τον Πάπα. Ο Σαντικάι είχε διανυκτερεύσει σε ξενοδοχείο του Πάπα δύο ημέρες πριν από τον θάνατό του. Τα αίτια της δολοφονίας του ήταν ένα χρέος προς τον Πάπας, καθώς είχε αγοράσει περίπου 100 κιλά χασίς χωρίς να του τα έχει πληρώσει, σύμφωνα με τον πατέρα του Σαντικάι.",False
newsbomb.gr,https://www.newsbomb.gr/ellada/story/1457076/dystyxima-sta-tempi-proxoroyn-se-minytiria-anafora-oi-syggeneis-ton-thymaton,ΕΛΛΑΔΑ,Δυστύχημα στα Τέμπη: Προχωρούν σε μηνυτήρια αναφορά οι συγγενείς των θυμάτων,2023-08-10T13:50:53+03:00,Newsbomb,"Newsbomb Η μηνυτήρια αναφορά στην Εισαγγελία της Λάρισας στρέφεται κατά παντός υπευθύνου Στην κατάθεση μηνυτήριας αναφοράς κατά παντός υπευθύνου προχωρούν σήμερα το μεσημέρι εκπρόσωποι συγγενών των θυμάτων του τραγικού σιδηροδρομικού δυστυχήματος στα Τέμπη. Μιλώντας στην ΕΡΤ Λάρισας ο δικηγόρος κ. Αντ. Ψαρόπουλος σημείωσε μεταξύ άλλων ότι η μηνυτήρια αναφορά στην Εισαγγελία της Λάρισας στρέφεται κατά παντός υπευθύνου για τις εκτεταμένες παρεμβάσεις που έγιναν στον τόπο του σιδηροδρομικού δυστυχήματος στον Ευαγγελισμό Τεμπών. Ο κ. Ψαρόπουλος έκανε μάλιστα λόγο «για αλλοίωση του τόπου του εγκλήματος», υποστηρίζοντας ότι η Δικαιοσύνη θα πρέπει να ρίξει άπλετο φως και στο συγκεκριμένο θέμα και να απαντηθούν πολλά ερωτήματα που βασανίζουν τις οικογένειες των αδικοχαμένων θυμάτων της τραγωδίας.",False
newsbomb.gr,https://www.newsbomb.gr/ellada/story/1457074/stin-athina-tha-odigithei-o-kroatis-opados-pou-synelifthi-sta-ioannina,ΕΛΛΑΔΑ,Στην Αθήνα θα οδηγηθεί ο Κροάτης οπαδός που συνελήφθη στα Ιωάννινα,2023-08-10T13:42:44+03:00,Newsbomb,"Newsbomb Εντοπίστηκε στις 9 Αυγούστου σε μινι βαν με οπαδούς Αθηναϊκής ομάδας και κατεύθυνση την Αθήνα Σε σύλληψη μετατράπηκε σήμερα 10 Αυγούστου, η προσαγωγή ενός υπηκόου Κροατίας ο οποίος εντοπίστηκε σε μπλόκο αστυνομικών έξω από τα Ιωάννινα, σε λεωφορείο mini bus με 17 επιβάτες, φιλάθλους του ΠΑΟ που ταξίδευε με προορισμό την Αθήνα, για τον αγώνα ποδοσφαίρου Παναθηναϊκός – Μαρσέιγ. Σύμφωνα με πληροφορίες, προέκυψαν ενδείξεις εμπλοκής του στα αιματηρά επεισόδια στην Ν. Φιλαδέλφεια στις 8 Αυγούστου, όπου έχασε την ζωή του ένας 29χρονος φίλαθλος της ΑΕΚ.",False
newsbomb.gr,https://www.newsbomb.gr/ellada/story/1457073/thessaloniki-karampola-tessaron-ix-stin-moudanion-troxaio-kai-stin-katsimidi,ΕΛΛΑΔΑ,Θεσσαλονίκη: Καραμπόλα τεσσάρων ΙΧ στην Μουδανιών - Τροχαίο και στην Κατσιμίδη,2023-08-10T13:37:03+03:00,Newsbomb,"Newsbomb Τα τέσσερα αυτοκίνητα συγκρούστηκαν στην έξοδο του αεροδρομίου «Μακεδονία», με κατεύθυνση προς Θεσσαλονίκη. Καραμπόλα τεσσάρων ΙΧ σημειώθηκε πριν από λίγο στη Θεσσαλονίκη και συγκεκριμένα στην Εθνική Οδό Θεσσαλονίκης – Μουδανιών. Τα τέσσερα αυτοκίνητα συγκρούστηκαν στην έξοδο του αεροδρομίου «Μακεδονία», με κατεύθυνση προς Θεσσαλονίκη. Αποτέλεσμα της σύγκρουσης ήταν να τραυματιστεί ένα άτομο.",False
newsbomb.gr,https://www.newsbomb.gr/ellada/story/1457057/i-mikroyla-eleftheria-tsampika-apo-ti-rodo-borei-na-apoktisei-mia-kalyteri-zoi-me-ti-voitheia-mas,ΕΛΛΑΔΑ,Η μικρούλα Ελευθερία – Τσαμπίκα από τη Ρόδο μπορεί να αποκτήσει μια καλύτερη ζωή με τη βοήθειά μας,2023-08-10T13:30:53+03:00,Newsbomb,"Newsbomb Όπως ενημερώνει το Σωματείο Παιδική Χαρά, κατά τον τοκετό του παιδιού παρουσιάστηκε επιπλοκή, η οποία οδήγησε σε περιγεννετική ασφυξία. Τη δυνατότητα να μεταφέρουν το παιδάκι τους σε εξειδικευμένο κέντρο αποκατάστασης στον Καναδά, αναζητούν οι γονείς της μικρούλας Ελευθερίας – Τσαμπίκας από τη Ρόδο. Το κοριτσάκι τους είναι σήμερα δύο ετών και οκτώ μηνών και από τη γέννησή του αντιμετωπίζει προβλήματα τετραπληγίας. Όπως ενημερώνει το Σωματείο Παιδική Χαρά, κατά τον τοκετό του παιδιού παρουσιάστηκε επιπλοκή, η οποία οδήγησε σε περιγεννετική ασφυξία. Παρά το ότι το μωρό παρέμεινε σε ΜΕΘ επί μακρόν, προκλήθηκε τετραπληγία, υποτονία στον κορμό και υπερτονία στα άκρα. Από την πρώτη στιγμή, οι γονείς δίπλα στο μικρό τους, αναζητούν το καλύτερο για το παιδάκι τους και έτσι εντόπισαν το συγκεκριμένο κέντρο στον Καναδά, όπου υπάρχουν οι προϋποθέσεις να στηριχθεί και να διεκδικήσει το καλύτερο στη ζωή του. Εν τούτοις, το κόστος αυτού του εγχειρήματος είναι μεγάλο και γι’ αυτό αναζητούν τρόπο να συγκεντρώσουν τα χρήματα, που φτάνουν τις 30.000 ευρώ. Η βοήθεια όλων μας είναι σημαντική, με κάθε τρόπο και κάθε ποσό, ακόμα και το μικρό που μπορεί καθένας μας να διαθέσει. Αναλυτικά, η ανακοίνωση της Παιδικής Χαράς στο facebook:    Ολόκληρο το κείμενο:  Η μικρή Ελευθερία Τσαμπίκα από τη Ρόδο μας χρειάζεται ‼️ Το μικρό μας αγγελούδι είναι μόλις δυο χρονών και 8 μηνών και παλεύει από την πρώτη στιγμή που γεννήθηκε … Κατά τον τοκετό υπήρξε μια επιπλοκή η οποία την οδήγησε σε περιγεννετική ασφυξία. Στην μικρή μας δόθηκαν αμέσως πρώτες βοήθειες και έγινε ανάνηψη , διασωληνώθηκε και νοσηλεύτηκε στην ΜΕΝΝ του Νοσοκομείου Έλενα στην οποία και έμεινε για 21 μέρες. Αυτο είχε ως αποτέλεσμα να την οδηγήσει σε τετραπληγία, υποτονία στον κορμό και υπερτονία στα άκρα‼️ Ακόμη και τα πιο απλά πράγματα που κάνει ένα παιδάκι της ηλικίας της , όπως να παίξει και να τρέξει , για την Ελευθερία Τσαμπίκα δεν είναι δεδομένα ? Οι γονείς της έχουν βρει ένα εξειδικευμένο κέντρο στον Καναδά το ""Smile therapy for kids"" που μπορεί να χαρίσει στην μονάκριβη κορούλα τους την ελπίδα για μια καλύτερη ζωή !!! Γι’ αυτό και κρίνεται ΑΠΑΡΑΙΤΗΤΗ όσο πιο ΓΡΗΓΟΡΑ γίνεται η μετάβαση σε αυτό το εξειδικευμένο  κέντρο για να μην χαθεί και άλλος πολύτιμος χρόνος  ‼️ Οι συγκεκριμένες θεραπείες πραγματοποιούνται μόνο εκεί και είναι οι μόνες θεραπείες που «υπόσχονται» άμεση βελτίωση της υγείας του παιδιού αφού στοχεύουν στην ενίσχυση του κορμού της  . Το κόστος είναι 30.000€ ‼️ Η μικρή μας φίλη χρειάζεται την στήριξη όλων μας καθώς η οικογένεια αδυνατεί να καλύψει ένα τέτοιο ποσό. Ο χρόνος δεν είναι σύμμαχος μας , ακόμη και 1€ μπορεί να βοηθήσει ?Κάνουμε όλοι κοινοποίηση ? Έχουμε αποδείξει τι μπορούμε να κάνουμε ΟΛΟΙ ΜΑΖΙ ενωμένοι ‼️Ας το κάνουμε για ακόμη μια φορά ‼️ ? Οποίος μπορεί και θέλει να βοηθήσει μπορεί να χρησιμοποιήσει τον παρακάτω λογαριασμό που ανοίχτηκε για αυτόν τον σκοπό : ALPHA BANK IBAN : GR9401407010701002002029468 ΔΙΚΑΙΟΥΧΟΣ : ΠΑΙΔΙΚΗ ΧΑΡΑ Όταν κάνετε την κατάθεση θα γράψετε ως αιτιολογία τη λέξη ΔΩΡΕΑ ΑΠΟ + ΤΟ ΟΝΟΜΑΤΕΠΩΝΥΜΟ ΣΑΣ Γιατί το καταθετηριο αποτελεί την απόδειξη της δωρεάς σας και θα πρέπει να αναγράφεται το όνομα του δωρητή . Επίσημος υποστηρικτής της εκστρατείας αυτής για την Ελευθερία Τσαμπίκα μας είναι η ομάδα ΡΟΔΟΣ ""ΒΟΗΘΟΙ ΑΓΑΠΗΣ"" . Για ο,τιδηποτε χρειάζεστε στη Ρόδο και ιδίως αν απαιτεί φυσική παρουσία απευθύνεστε στην ομάδα αυτή .",False
newsbomb.gr,https://www.newsbomb.gr/ellada/story/1457065/eksitirio-apo-ton-erythro-stavro-pire-i-mitera-tou-29xronou-mixali,ΕΛΛΑΔΑ,Εξιτήριο από τον «Ερυθρό Σταυρό» πήρε η μητέρα του 29χρονου Μιχάλη,2023-08-10T13:16:46+03:00,,"Δημήτρης Δρίζος Αποχώρησε από τον «Ερυθρό Σταυρό» η μητέρα του 29χρονου Μιχάλη Κατσουρή, μετά από δυο ημέρες νοσηλείας, λόγω συμπτωμάτων εμφράγματος που παρουσίασε όταν πληροφορήθηκε τη δολοφονία του γιου της. Εξιτήριο έλαβε από τον «Ερυθρό Σταυρό» η μητέρα του Μιχάλη Κατσουρή, όπου παρέμενε κλινήρης για δυο ημέρες με σημάδια εμφράγματος, όταν πληροφορήθηκε τη δολοφονία του 29χρονου στα επεισόδια της Νέας Φιλαδέλφειας. Σύμφωνα με πληροφορίες του OPEN η μητέρα του αδικοχαμένου οπαδού της ΑΕΚ παρουσίασε καλύτερη κλινική εικόνα και αποφασίστηκε να πάρει εξιτήριο. Ωστόσο, ώρες νωρίτερα, η γυναίκα είχε καταρρεύσει εκ νέου όταν κλήθηκε για αναγνώριση της σορού του γιου της. Παράλληλα, δεν θα μπορούσε να μην είναι παρούσα άλλωστε στο τελευταίο «αντίο» στον 29χρονου την Παρασκευή (11/08) Να σημειωθεί πως στον «Ερυθρό Σταυρό» νοσηλεύονται τρεις οπαδοί της ΑΕΚ που είχαν τραυματιστεί στα επεισόδια αλλά και ένας αλλοδαπός, ο οποίος συμμετείχε στην καταδρομική επίθεση θανάτου των χούλιγκαν της Ντινάμο Ζάγκρεμπ έξω από την OPAP Arena. Παράλληλα, οι συγγενείς του αδικοχαμένου 29χρονου γνωστοποίησαν ότι επιθυμία τους είναι αντί στεφάνων να κατατεθούν χρήματα για τον σύλλογο παιδιών με καρκίνο «Ελπίδα».  Η Εξόδιος Ακολουθία του Μιχάλη, θα γίνει την Παρασκευή (11/8) στις 17:00 στον Ιερό Ναό Αγίου Κωνσταντίνου στην Ελευσίνα, πόλη στην οποία έμενε. «Ο Μιχάλης μας ήταν παιδί ευαίσθητο, καλόκαρδο που βοήθησε με αυτοθυσία στις φωτιές, βοηθούσε άστεγους και είχε μεγάλη πίστη στο Θεό. Γι' αυτό η οικογένεια του, αποφασίσαμε αντί στεφάνων να γίνουν δωρεές για μικρά παιδιά, υπέρ του Σωματείου ""ΕΛΠΙΔΑ -ΣΥΛΛΟΓΟΣ ΦΙΛΩΝ ΠΑΙΔΙΩΝ ΜΕ ΚΑΡΚΙΝΟ"" στη μνήμη του αδικοχαμένου μας», ήταν το συγκινητικό μήνυμα της οικογένειας. Αναλυτικά οι λεπτομέρειες: Δωρεές αντί στεφάνων υπέρ του σωματείου «ΕΛΠΙΔΑ-Σύλλογος Φίλων Παιδιών με καρκίνο» σε μνήμη του αδικοχαμένου ΜΙΧΑΛΗ ΚΑΤΣΟΥΡΗ. Αριθμοί λογαριασμών σωματείου «ΕΛΠΙΔΑ»: Alpha Bank: IBAN: GR26 0140 1520 1520 0200 2000 515 Εθνική Τράπεζα Ελλάδος: IBAN: GR20 0110 0800 0000 0804 8089 836 Στην κατάθεση χρειάζεται να δηλωθεί το ονοματεπώνυμο του δωρητή και η φράση «ΜΙΧΑΛΗΣ». Μετά την πραγματοποίηση της δωρεάς παρακαλούνται οι δωρητές να επικοινωνήσουν με τα γραφεία του Συλλόγου είτε τηλεφωνικά στο (210-7700009) (επιλ: 1), είτε μέσω ηλεκτρονικού ταχυδρομείου στο syllogoselpida@elpida.org, ώστε να γνωστοποιήσουν τα στοιχεία τους προκειμένου να σταλεί σχετική απόδειξη δωρεάς. Σας ευχαριστούμε για την υποστήριξή σας",False
newsbomb.gr,https://www.newsbomb.gr/ellada/story/1457063/bloko-tis-elas-se-oxima-me-roumanous-xoyligkan-eixan-maxairi-pigainan-ston-peiraia-gia-to-mats,ΕΛΛΑΔΑ,"Μπλόκο της ΕΛΑΣ σε όχημα με Ρουμάνους χούλιγκαν – Είχαν μαχαίρι, πήγαιναν στον Πειραιά για το ματς",2023-08-10T13:05:27+03:00,Newsbomb,"Newsbomb Βρέθηκε μαχαίρι, οπότε τους απαγορεύθηκε η είσοδος στην Ελλάδα Bαν με επτά Ρουμάνους χούλιγκαν, ενός κλαμπ αδελφοποιημένου με την Γκεγκ, ακινητοποιήθηκε από την Αστυνομία στα σύνορα των Ευζώνων. Πήγαιναν στον Πειραιά για το ματς του Ολυμπιακού. Σύμφωνα με τον ΣΚΑΪ, βρέθηκε μαχαίρι, οπότε τους απαγορεύθηκε η είσοδος στην Ελλάδα. Ο Ολυμπιακός φιλοξενεί την Γκενκ στο Καραϊσκάκης για τον 3ο προκριματικό γύρο του Europa League.",False
newsbomb.gr,https://www.newsbomb.gr/ellada/story/1457062/xania-spane-ta-tilefona-goneis-gia-to-kykloma-ton-paranomon-yiothesion,ΕΛΛΑΔΑ,Χανιά: «Σπάνε» τα τηλέφωνα γονείς για το κύκλωμα των παράνομων υιοθεσιών,2023-08-10T13:03:47+03:00,Newsbomb,"Newsbomb Οι γονείς που είχαν απευθυνθεί στο κέντρο Υποβοηθούμενης Αναπαραγωγής ζητούν απαντήσεις. Ο «σπόρος» της αμφιβολίας στο μυαλό ζευγαριών που απευθύνθηκαν στο Κέντρο Υποβοηθούμενης Αναπαραγωγής στα Χανιά, όπως αναφέρει το cretalive.gr. Δεν είναι μόνο το αδιανόητο της «μπίζνας» εμπορίας βρεφών που είχε στηθεί γύρω από το Κέντρο Υποβοηθούμενης Αναπαραγωγής στα Χανιά, είναι και τα «απόνερα» που καθόλου ήσσονος σημασίας δεν είναι, καθώς αφορούν παρένθετες μητέρες ετοιμόγεννες αλλά και οικογένειες που απέκτησαν παιδί μέσω του Κέντρου και τώρα κλυδωνίζονται υπό το βάρος των ραγδαίων εξελίξεων. Χαρακτηριστικό είναι ότι από την ημέρα που «έσκασε» η υπόθεση και ιδίως από χθες, που άρχισαν να γίνονται γνωστές πολλές πτυχές, έχουν «σπάσει» τα τηλέφωνα στην ΕΛ.ΑΣ. από δεκάδες ζευγάρια που είχαν απευθυνθεί στο Κέντρο για να αποκτήσουν ένα παιδί. Ο σπόρος της αμφιβολίας «τρώει» τα ζευγάρια που αγωνιούν για τα δικά τους παιδιά και αναζητούν λεπτομέρειες για τις συνθήκες που έγιναν γονείς και πήραν στα χέρια τους το μωρό τους, εγείροντας ζητήματα κοινωνικά αλλά ακόμη και θέματα βιοηθικής. Την έρευνα διεξάγει το Τμήμα Αντιμετώπισης Οργανωμένου Εγκλήματος Κρήτης που έχει όλες τις πτυχές και τις λεπτομέρειες για την υπόθεση.  Ωστόσο μπορεί η πρωτόγνωρη για τα ελληνικά δεδομένα υπόθεση να παίρνει το δρόμο της Δικαιοσύνης, όμως πίσω της αφήνει ανοιχτές υποθέσεις, απροστάτευτες ψυχές και ζευγάρια που κάθονται σε αναμμένα κάρβουνα. Τα μέχρι τώρα στοιχεία κάνουν λόγο για περίπου 30 γυναίκες ετοιμόγεννες ή σε προχωρημένη εγκυμοσύνη, που έχουν μπει σε διαδικασίες ορμονοθεραπειών και υποστηρίζονται πια και ψυχολογικά, ενώ γίνεται προσπάθεια να ενταχθούν σε πρόγραμμα προστασίας για θέματα εμπορίας ανθρώπων. Όσο για τα βρέφη που γεννιούνται ως αποτέλεσμα και παράνομων διαδικασιών, η ανησυχία και η αγωνία είναι εύλογη... Συγκλονίζουν οι αποκαλύψεις γύρω από την σπείρα εμπορία βρεφών στα Χανιά, με «βιτρίνα» κλινική υποβοηθούμενης αναπαραγωγής. Μιλάμε για ένα μεγάλο κύκλωμα, το οποίο είχε σαν βάση κλινική υποβοηθούμενης αναπαραγωγής. Οδηγήθηκαν στον Εισαγγελέα μετά από μια μαραθώνια απολογία, ενώ η δικογραφία έφτανε τις δυο... κούτες εγγράφων. Στο σύνολο είναι 9 οι κατηγορούμενοι, εκ των οποίων οι 8 είναι μέλη της οργάνωσης και 1 γυναίκα είναι μη μέλος. Η σπείρα έφερνε γυναίκες από το εξωτερικό και τις χρησιμοποιύσε ως παρένθετες μητέρες ή τους έπαιρνε τα ωάρια. Η ΕΛ.ΑΣ. αναφέρετε σε συνολικά πάνω 100 περιπτώσεις γυναικών καθώς αρκετές εξ αυτών είχαν χρησιμοποιηθεί και για τους δυο σκοπούς. Γυναίκες από την Αλβανία, την Μολδαβία, τη Ρουμανία, τη Βουλγαρία αλλά και άλλες χώρες είχαν χρησιμοποιηθεί από την σπείρα. Από την πλευρά τους οι κατηγορούμενοι αρνούνται πως έχουν κάνει κάτι παράτυπο και φυσικά δεν συμφωνούν με τις κατηγορίες. Η ταρίφα για κάθε παιδί έφτανε από τις 70.000 και άγγιζε ακόμη και τις 120.000 ευρώ! Ανακοίνωση με την οποία δημοσιοποιεί την παρέμβαση της για τη λειτουργία της Μονάδας ιατρικώς Υποβοηθούμενης Αναπαραγωγής στα Χανιά εξέδωσε η Εθνική Αρχή. Στην ανακοίνωση αναφέρονται τα εξής: «Η Εθνική Αρχή Ιατρικώς Υποβοηθούμενης Αναπαραγωγής στο πλαίσιο του εποπτικού της ρόλου είναι σε διαδικασία ελέγχου για τη λειτουργία της Μονάδας Ιατρικώς Υποβοηθούμενης Αναπαραγωγής και Τράπεζας Κρυοσυντήρησης στα Χανιά. Σε ανακοίνωση της που υπογράφει ο πρόεδρος της Νικόλαος Βραχνάς, αναπληρωτής καθηγητής μαγευτικής Γυναικολογίας ΕΚΠΑ ενόψει της διεξαγόμενης προανάκρισης σχετικά με τη δραστηριότητα της Μονάδας είναι σε επαφή με τον Γυναικολόγο Αναπληρωτή Επιστημονικό Υπεύθυνο της Μονάδας, τους Εμβρυολόγους και το Διοικητικό προσωπικό, καθώς και με την Ελληνική Αστυνομία, ώστε να ληφθούν τα αναγκαία μέτρα για τη διαφύλαξη του γεννητικού υλικού που κρυοσυντηρείται στη Μονάδα, καθώς και την εκπλήρωση όλων των εν εξελίξει ιατρικών διαδικασιών».",True
newsbomb.gr,https://www.newsbomb.gr/ellada/story/1457058/nea-filadelfeia-ta-fonika-opla-ton-kroaton-xoyligkan-maxairia-petres-styliaria-kai-fotovolides,ΕΛΛΑΔΑ,"Νέα Φιλαδέλφεια: Τα φονικά όπλα των Κροατών χούλιγκαν – Μαχαίρια, πέτρες, στυλιάρια και φωτοβολίδες",2023-08-10T12:54:57+03:00,Newsbomb,"Newsbomb Σοκάρουν οι φωτογραφίες της Ελληνικής Αστυνομίας με τον φονικό εξοπλισμό που βρέθηκε έξω από το γήπεδο της ΑΕΚ, στη Νέα Φιλαδέλφεια, μετά τη δολοφονική επίθεση Κροατών χούλιγκαν. Η Τρίτη (08/08), ήταν ημέρα γιορτής για τη Νέα Φιλαδέλφεια. Η ΑΕΚ επέστρεφε στο Τσάμπιονς Λιγκ και η πόλη είχε στολιστεί στα «κιτρινόμαυρα» για να τιμήσει τους νταμπλούχους του Ματίας Αλμέιδα. Το βράδυ της 7ης προς 8η Αυγούστου, ωστόσο, η νύχτα «βάφτηκε» με κόκκινο με το αίμα του οπαδού της ΑΕΚ, Μιχάλη Κατσουρή, ο οποίος έπεσε θύμα της δολοφονικής επίθεσης των χούλιγκαν της Ντινάμο Ζάγκρεμπ, που ταξίδεψαν τα μισά (!) Βαλκάνια με πούλμαν για να φθάσουν στην Αθήνα. Οι κατηγορούμενοι κρατούνται στη Γενική Αστυνομική Διεύθυνση, μετά τις διώξεις που τούς ασκήθηκαν για βαριά αδικήματα και την προθεσμία που έλαβαν, προκειμένου να απολογηθούν αύριο (11/08). Η Ελληνική Αστυνομία δημοσίευσε τα ευρήματα από το σημείο των αιματηρών συμπλοκών στη Νέα Φιλαδέλφεια. Πρόκειται για λοστούς, μαχαίρια, πέτρες, καπνογόνα, φωτοβολίδες και άλλα αντικείμενα, τα οποία εγκατέλειψαν οι χούλιγκαν στο σημείο της αιματηρής συμπλοκής, μόλις είδαν να καταφθάνουν αστυνομικοί στο σημείο.  Θρήνος και οργή επικρατούν στη γειτονιά όπου έμενε ο άτυχος νέος, στην Ελευσίνα, με κατοίκους της περιοχής που γνώριζαν τον αδικοχαμένο νέο αλλά και την οικογένειά του, να κάνουν λόγο για «ένα πολύ καλό παιδί, το οποίο δεν προκάλεσε ποτέ». «Τον ήξερε και ο πατέρας μου, αλλά και πολλά παιδιά. Ήταν γνωστός και καλό παιδί. Δεν προκαλούσε, δεν έκανε φασαρίες, τίποτα. Ήταν ένα ήσυχο παλικάρι, γνωριζόμασταν και με τη μητέρα του. Αγαπούσε την ομάδα, πήγαινε στο γήπεδο μονάχα για την ομάδα και τους παίκτες. Δεν είχαμε ακούσει ποτέ να δημιουργεί θέμα ή να έχει λάβει μέρος κάπου. Ήταν ένα καλό παιδί της πόλης, είχε μία αγάπη, την ΑΕΚ. Πήγε απλώς να δει την ανοιχτή προπόνηση της ΑΕΚ, δεν πήγε να κάνει κάτι. Όπως και με τον Άλκη. Συνέχεια μαχαιρώματα, τσακωμοί. Από τη στιγμή που ήξεραν ότι θα έρθουν αυτοί (σ.σ. οι χούλιγκαν), έπρεπε να πάρουν μέτρα. Όμως, δεν τα πήραν και έγινε αυτό που έγινε, δυστυχώς», τόνισαν, μιλώντας στον ΣΚΑΪ. Μία αλληλουχία λαθών και παραλείψεων από τις περιφερειακές υπηρεσίες και το αρχηγείο της ΕΛΑΣ αποκαλύπτεται στην υπόθεση της φονικής συμπλοκής στη Νέα Φιλαδέλφεια, με θύμα τον 29χρονο Μιχάλη Κατσουρή. Διαταγές που καθυστέρησαν να εκδοθούν, κατεπείγοντα σήματα που δε διαβάσθηκαν, αστυνομικοί που περιπολούσαν, αλλά έλαβαν εντολή να επιστρέψουν στη βάση τους, πριν ολοκληρώσουν την αποστολή τους, έρχονται στο φως με αιτία τα δραματικά γεγονότα που εκτυλίχθηκαν τη νύχτα της Δευτέρας (07/08), έξω από το γήπεδο της ΑΕΚ, όπως σημειώνει η «Καθημερινή». Διαταγές που καθυστέρησαν να εκδοθούν, κατεπείγοντα σήματα που δε διαβάσθηκαν, αστυνομικοί που περιπολούσαν, αλλά έλαβαν εντολή να επιστρέψουν στη βάση τους, πριν ολοκληρώσουν την αποστολή τους, έρχονται στο φως με αιτία τα δραματικά γεγονότα που εκτυλίχθηκαν τη νύχτα της Δευτέρας (07/08), έξω από το γήπεδο της ΑΕΚ. Αποκαλυπτική της έλλειψης κεντρικού συντονισμού και επικοινωνίας μεταξύ των συναρμόδιων υπηρεσιών είναι η διχογνωμία μεταξύ των αστυνομικών της Περιφέρειας Ηπείρου και της Ασφάλειας Αττικής για τον αριθμό των Κροατών που ελέγχθηκαν στα ελληνοαλβανικά σύνορα στην Κακαβιά. Οι πρώτοι αναφέρουν ότι ήλεγξαν 15 αυτοκίνητα με οπαδούς της Ντιναμό Ζάγκρεμπ και διαβίβασαν με μέιλ στην Αθήνα τους αριθμούς κυκλοφορίας των Ι.Χ. και τα ονόματα των επιβαινόντων. Όμως, πηγές από την υποδιεύθυνση Αντιμετώπισης Βίας στους Αθλητικούς Χώρους τούς διαψεύδουν. Λένε ότι η ενημέρωση που έλαβαν από συναδέλφους τους στον μεθοριακό σταθμό αφορούσε μόλις δύο Ι.Χ. με κροατικές πινακίδες, καθώς και ότι ο έλεγχος έγινε κατόπιν δικής τους προτροπής. Ακόμη μεγαλύτερο ενδιαφέρον παρουσιάζει η αλληλουχία των αστυνομικών ενεργειών μετά την ενημέρωση της ΕΛΑΣ από τις Αρχές του Μαυροβουνίου για τη μετακίνηση των οργανωμένων οπαδών. Το γραφείο της Interpol Μαυροβουνίου έστειλε σήμα στην ΕΛΑΣ στις 10:00 της Δευτέρας, με το αρχηγείο ωστόσο να εκδίδει μία αόριστη διαταγή, που καλούσε τις αστυνομικές υπηρεσίες να λάβουν «επιβαλλόμενα αστυνομικά μέτρα». Αν και η διαταγή έχει την ένδειξη «κατεπείγον», εστάλη από το αρχηγείο προς τις περιφερειακές υπηρεσίες 14:00 και 16:00. Μάλιστα, περισσότερες από μία πηγές ενημέρωσης αναφέρουν στην «Κ» ότι από το ηλεκτρονικό σύστημα αλληλογραφίας της ΕΛΑΣ (Police On Line) φαίνεται ότι οι αξιωματικοί των περιφερειακών υπηρεσιών είτε διάβασαν με καθυστέρηση τη διαταγή (σ.σ. μετά τις 19:00) είτε δεν τη διάβασαν καθόλου. Ορισμένοι μάλιστα απ’ αυτούς φέρεται να προέβησαν ετεροχρονισμένα (σ.σ. την επομένη της δολοφονίας) σε ενέργειες, προκειμένου να καλύψουν την αδράνειά τους. Τα επιχειρησιακά λάθη, ωστόσο, δεν σταματούν εδώ. Κατόπιν εισήγησης της Υποδιεύθυνσης Αντιμετώπισης Βίας στους Αθλητικούς Χώρους, στα διόδια της Ελευσίνας είχαν διατεθεί αστυνομικοί της ΟΠΚΕ, της Τροχαίας, αλλά και μία μοτοσυκλέτα με δύο αστυνομικούς της Ασφάλειας. Αποστολή τους, να εντοπίσουν το κονβόι με τους Κροάτες χούλιγκαν, τα ίχνη του οποίου αγνοούνταν μετά τη διέλευση των ελληνοαλβανικών συνόρων. Το διάστημα μεταξύ 19:00 και 20:00, ωστόσο, στις δυνάμεις της ΟΠΚΕ και της Τροχαίας δόθηκε εντολή από το κέντρο επιχειρήσεων της ΓΑΔΑ για «αποδέσμευση». Τελικά, η αυτοκινητοπομπή με τους 100 – 120 Κροάτες πέρασε από το σημείο στις 22:00 κι ενώ, στα διόδια είχε απομείνει μόνο το δίκυκλο της Ασφάλειας με τους δύο αστυνομικούς με πολιτικά. Οι τελευταίοι εντόπισαν τα οχήματα αλλά μόλις αυτά μπήκαν στην Αττική Οδό, τα έχασαν. Αναφέρεται σχετικά στη δικογραφία που συνέταξε η ΕΛΑΣ: «Τη 22:00 ώρα, από εποχούμενη περιπολία της υπηρεσίας μας, εντοπίσθηκαν να διέρχονται από τα διόδια της Ελευσίνας 25 οχήματα. Στην έξοδο της Αττικής Οδού, τα οχήματα διασπάσθηκαν, αναπτύσσοντας ταχύτητα και άλλα συνέχισαν να κινούνται επί της Εθνικής Οδού και άλλα εισήλθαν στην Αττική Οδό, με αποτέλεσμα να μην είναι πλέον δυνατή η επιτήρηση αυτών». Όσα έχουν αποτυπωθεί στη δικογραφία επιβεβαιώνουν τις πληροφορίες σύμφωνα με τις οποίες οι αστυνομικοί ενημερώθηκαν τελικά για το δρομολόγιο των χούλιγκαν από σταθμάρχη του Ηλεκτρικού: «Περί τη 22:55, από τη ΣΤΑΣΥ υπήρξε ενημέρωση για περίπου 100 άτομα με κουκούλες και αντικείμενα στον σταθμό “Ειρήνη”, ενώ, επί της οδού Νερατζιωτίσσης εντοπίσθηκαν σταθμευμένα τα οχήματα με κροατικές πινακίδες που αναζητούνταν», αναφέρθηκε στο έγγραφο της ΕΛΑΣ. Στις 23:00, οι Κροάτες χούλιγκαν και οι Έλληνες συνεργοί τους, εντοπίσθηκαν στον σταθμό «Περισσός» να κατευθύνονται πεζή προς το γήπεδο της Νέας Φιλαδέλφειας. Τούς είδαν αστυνομικοί της ομάδας «ΔΡΑΣΗ», που είχαν μόλις δέκα λεπτά νωρίτερα πάρει εντολή να μεταβούν στο σημείο. Ο επικεφαλής της δύναμης ζήτησε ενισχύσεις με ακόμη δύο ομάδες «ΔΡΑΣΗ» και μία «ΟΠΚΕ» να φθάνουν στο σημείο μερικά λεπτά αργότερα. Η αρχική εντολή από το κέντρο επιχειρήσεων προς τους αστυνομικούς ήταν να παρακολουθούν τις κινήσεις των χούλιγκαν «εκ του μακρόθεν» και μόνο όταν ο υπαστυνόμος – επικεφαλής της δύναμης ζήτησε άδεια να επέμβουν, το κέντρο επιχειρήσεων του άναψε το «πράσινο φως», με τους αστυνομικούς να προχωρούν στις συλλήψεις των χούλιγκαν. Σε βάρος των 105 συλληφθέντων σχηματίσθηκε δικογραφία για τρία κακουργήματα, μεταξύ των οποίων και αυτό της ανθρωποκτονίας, δίχως να έχει προκύψει ποιος κατάφερε το μοιραίο χτύπημα στον Μιχάλη Κατσουρή. Αυτό θα προκύψει μέσα από τη διαδικασία λήψης DNA από τους συλληφθέντες και τα πειστήρια και της αντιπαραβολής του, με γενετικό υλικό από τη σορό του άτυχου νέου. Στα πειστήρια συγκαταλέγονται σουγιάδες, ξύλα με καρφιά και κηλίδες αίματος, κοντάρια κ.ά. Χθες (09/08), πηγές του Υπουργείου τόνισαν ότι στο πλαίσιο της ΕΔΕ θα εξετασθούν 15 – 20 στελέχη του σώματος. Μάλιστα, τις βραδινές ώρες, ο Υπουργός, Γιάννης Οικονόμου, ο Υφυπουργός, Κώστας Κατσαφάδος και ο Αρχηγός της ΕΛΑΣ, Λάζαρος Μαυρόπουλος επισκέφθηκαν τη ΓΑΔΑ, προκειμένου να ενημερωθούν για όσα συνέβησαν την 7η Αυγούστου. Η έλλειψη κεντρικού συντονισμού μεταξύ των συναρμόδιων υπηρεσιών προκύπτει και από τη διχογνωμία μεταξύ των αστυνομικών της Περιφέρειας Ηπείρου και της Ασφάλειας Αττικής για τον αριθμό των Κροατών που ελέγχθηκαν στα ελληνοαλβανικά σύνορα στην Κακαβιά. Οι πρώτοι αναφέρουν ότι ήλεγξαν 15 αυτοκίνητα με οπαδούς της Ντιναμό Ζάγκρεμπ και διαβίβασαν με μέιλ στην Αθήνα τους αριθμούς κυκλοφορίας των οχημάτων και τα ονόματα των επιβαινόντων. Πηγές της Υποδιεύθυνσης Αντιμετώπισης Βίας στους Αθλητικούς Χώρους αναφέρουν ότι η ενημέρωση που έλαβαν από συναδέλφους τους στον μεθοριακό σταθμό αφορούσε μόλις δύο Ι.Χ. Αστυνομικοί της ΟΠΚΕ, της Τροχαίας αλλά και μία μοτοσικλέτα με δύο αστυνομικούς της Ασφάλειας είχαν αποστολή να εντοπίσουν το κονβόι με τους Κροάτες χούλιγκαν, τα ίχνη του οποίου αγνοούνταν μετά τη διέλευση των ελληνοαλβανικών συνόρων. Στο διάστημα μεταξύ 7 και 8 μ.μ. ωστόσο, στις δυνάμεις της ΟΠΚΕ και της Τροχαίας δόθηκε εντολή από το κέντρο επιχειρήσεων της ΓΑΔΑ για «αποδέσμευση». Τελικά η αυτοκινητοπομπή με τους 100-120 Κροάτες πέρασε από τα διόδια Ελευσίνας στις 10 μ.μ. «Περί την 10.55 μ.μ. από τη ΣΤΑΣΥ υπήρξε ενημέρωση για περίπου 100 άτομα με κουκούλες και αντικείμενα στον σταθμό «Ειρήνη», ενώ επί της οδού Νερατζιωτίσσης εντοπίστηκαν σταθμευμένα τα οχήματα με κροατικές πινακίδες που αναζητούνταν», αναφέρεται στο έγγραφο της ΕΛΑΣ. «Πολλές φορές, από τους συνδέσμους παίρνουν υπαλλήλους για το οργανωμένο έγκλημα και μπράβους της νύχτας. Μέσα από αυτή τη δράση, κάποιοι “φτιάχνουν” βιογραφικό και δρουν ανεξέλεγκτα, ορισμένες φορές», υπογράμμισε σήμερα (10/08) ο Πρόεδρος της Ένωσης Αστυνομικών Νοτιοανατολικής Αττικής, Γιώργος Καλλιακμάνης, μιλώντας για τους χούλιγκαν – δολοφόνους. «Το νομικό πλαίσιο έχει αυστηροποιηθεί. Θα πρέπει να εκτίονται οι ποινές, αυτό είναι το ζήτημα. Όσο μικρή κι αν είναι. Αλλιώς, δε θα παραδειγματισθεί», τόνισε αναφορικά με τις ποινές και επεσήμανε σχετικά με τους χούλιγκαν ότι «είναι ηλίθιοι, διαταραγμένοι και επικίνδυνοι. Μέσα στο σύνολο των ομάδων, βρίσκουν “καταφύγιο” και βγάζουν τα άγρια ένστικτά τους. Δε νομίζω ότι οι επιχειρηματίες / ιδιοκτήτες των συλλόγων θέλουν αυτές τις εικόνες, τα μπάχαλα, με αποτέλεσμα να μην πηγαίνει ο κόσμος στο γήπεδο», μεταξύ άλλων, μιλώντας στον ΣΚΑΪ. «Πιστεύω ότι έγιναν επιχειρησιακά λάθη από την αστυνομία, η οποία ήταν ενήμερη σίγουρα δύο ημέρες νωρίτερα. Το αρχηγείο ενημερωνόταν συνεχώς. Γνωρίζοντας εκ των προτέρων ότι θα έλθουν κακοποιοί από την Κροατία, καταλήξαμε να βλέπουμε το ακατανόητο φαινόμενο στον σταθμό του Περισσού και τη Νέα Φιλαδέλφεια», σημείωσε ο πρώην Υπαρχηγός της Ελληνικής Αστυνομίας, Αντιστράτηγος εν αποστρατεία, Ιωάννης Ραχωβίτσας, για τις αιματηρές συμπλοκές έξω από το γήπεδο της «ένωσης». «Δεν ξέρω τι ακριβώς έγινε. Ξέρεις ότι θα πάνε όλοι αυτοί οι άνθρωποι στην περιοχή και δεν κάνεις τίποτα; Αυτοί οι χούλιγκαν χρειάζονται δύναμη αποτροπής, να συλληφθούν απευθείας. Η αστυνομία έχει τεράστια δύναμη, αρκεί να τοποθετηθεί σωστά», προσέθεσε και υποστήριξε πως «πέριξ της Νέας Φιλαδέλφειας, θα έπρεπε να υπάρχει φανερή και ετοιμοπόλεμη παρουσία των αρχών».",True
newsbomb.gr,https://www.newsbomb.gr/ellada/story/1457046/ampelokipoi-katadromiki-epithesi-se-kafeteria,ΕΛΛΑΔΑ,Αμπελόκηποι: Καταδρομική επίθεση σε καφετέρια,2023-08-10T12:44:31+03:00,Newsbomb,"Newsbomb Καταδρομική επίθεση σε καφετέρια στους Αμπελόκηπους - Άγνωστοι που επέβαιναν σε μηχανάκια έσπασαν τζαμαρία καταστήματος Επίθεση σε καφετέρια που βρίσκεται στην συμβολή των οδών Τσόχα – Κυριακού στους Αμπελόκηπους, πραγματοποίησε ομάδα ατόμων που επέβαιναν σε μηχανάκια. Λίγο μετά τις 12:00 το μεσημέρι, ομάδα αγνώστων που επέβαινε σε μηχανάκια, πέρασε μπροστά από κατάστημα που βρίσκεται πίσω από το γήπεδο του Παναθηναϊκού στην συμβολή των οδών Τσόχα και Κυριακού και έσπασαν την τζαμαρία. Η αστυνομία προχώρησε σε 13 προσαγωγές για το συγκεκριμένο επεισόδιο. Το περιστατικό έλαβε χώρα σε καφέ επί των οδών Τσόχα και Κυριακού στους Αμπελόκηπους. ",False
newsbomb.gr,https://www.newsbomb.gr/ellada/story/1457013/irakleio-sygklonizei-i-ksaderfi-tou-29xronou-pou-dexthike-sfaira-sto-kefali,ΕΛΛΑΔΑ,Ηράκλειο: Συγκλονίζει η ξαδέρφη του 29χρονου που δέχθηκε σφαίρα στο κεφάλι,2023-08-10T12:08:49+03:00,,"Αναστασία - Βασιλική Γκολέμη Ηράκλειο: Μια εβδομάδα συμπληρώνεται σήμερα Πέμπτη 10 Αυγούστου από το αιματηρό περιστατικό στη Μεσαρά, κατά το οποίο δέχτηκε σφαίρα στο κεφάλι και δίνει μάχη στη ΜΕΘ, ένας 29χρονος - Η ξαδέρφη του άτυχου Νίκου μίλησε στο Newsbomb.gr για την κατάσταση υγείας του νεαρού αλλά και για τις έρευνες των Αρχών για τον εντοπισμό του δράστη. Σε καταστολή νοσηλεύεται στη ΜΕΘ του Βενιζέλειου Νοσοκομείου Ηρακλείου ο 29χρονος που δέχθηκε σφαίρα στο κεφάλι στη Μεσαρά της Κρήτης την ώρα που οδηγούσε στην εθνική οδό Μοιρών-Τυμπακίου. Αν και ο άτυχος νεαρός μεταφέρθηκε εσπευσμένα στο νοσοκομείο ως θύμα τροχαίου ατυχήματος, διαπιστώθηκε είχε πυροβοληθεί και μάλιστα από κοντινή απόσταση. Κατόπιν εξέτασης του υλικού των καμερών ασφαλείας της περιοχής, εντοπίστηκε ύποπτο ΙΧ οδηγός του οποίου ήταν ένας 22χρονος, φερόμενος πλέον ως δράστης της επίθεσης, ο οποίος αναζητείται από τις Αρχές. Η Στέλλα Στεφανουδάκη, ξαδέρφη του 29χρονου που νοσηλεύεται στη ΜΕΘ του «Βενιζέλειου Νοσοκομείου» στο Ηράκλειο, από την περασμένη Πέμπτη (05/08), μίλησε στο Newsbomb.gr για την κατάσταση υγείας του Νίκου αλλά και για τις έρευνες των Αρχών. «Είναι δύσκολα τα πράγματα, δεν έχουν προσπαθήσει ακόμα να τον ξυπνήσουν. Παρακολουθούν την πορεία της υγείας του για να δουν πώς και πότε θα τον ξυπνήσουν», είπε η ξαδέρφη του 29χρονου στο Newsbomb.gr. Όσον αφορά τις έρευνες των Αρχών τόνισε: «Δεν έχουμε κάποιο νεότερο από την οικογένεια. Προσωπικά εγώ δεν γνωρίζω ποιος είναι ο δράστης, φαντάζομαι ότι η αστυνομία που κρατά στα χέρια της τα στοιχεία από τις κάμερες γνωρίζει τον δράστη».   «Δεν υπάρχουν λόγια για κάτι στιγμές σαν αυτές. Η οικογένεια του Νίκου είναι πολύ χάλια», πρόσθεσε. Νωρίτερα σήμερα η Στέλλα Στεφανουδάκη, με ανάρτηση που έκανε καλεί την πολιτεία να λάβει μέτρα ώστε να μην βρεθεί ποτέ ξανά άλλος στη θέση του 29χρονου. «Για όσους ξεχάσατε τον Νίκο, αφήστε με να σας τον θυμίσω…», γράφει στην ανάρτησή της μεταξύ άλλων. Αναλυτικά η ανάρτηση: «Αύριο κλείνει μια εβδομάδα από την μέρα που ο Νίκος παλεύει για τη ζωή του. Σε όποιον είχε την τύχη να τον γνωρίσει, δεν χρειάζεται να πω περισσότερα... Όποιος όμως δεν τον γνωρίζει ή ξέχασε ξαφνικά ότι τον γνωρίζει, αφήστε με να σας πω δυο λόγια για αυτόν. Ο Νίκος γεννήθηκε στην Κρήτη. Γονείς του ο Γιάννης Φανουράκης και η Ζαχαρένια Σταθορακη. Δύο άνθρωποι που μόχθησαν σε όλη τους τη ζωή για να μεγαλώσουν και να σπουδάσουν τα παιδιά τους. Που φρόντισαν να τα κάνουν ανθρώπους κι όχι ανθρωπακια...ο Νίκος μεγάλωσε, σπούδασε, ερωτεύτηκε, έκανε φίλους και μια μέρα λίγο καιρό πριν να πάρει το πτυχίο του, πυροβολήθηκε στο κεφάλι χωρις να έχει κάνει κακο πότε σε κανέναν. Ότι δημιούργησαν οι γονείς του καταστράφηκαν μέσα σε λίγα λεπτά. Γιατί αν ο γονιός δεν έχει το παιδί του , δεν έχει τίποτα. Δεν μιλάμε για ένα ατύχημα, αλλά για απόπειρα ανθρωποκτονίας...δεν ήταν η κακιά η ώρα αλλά οι κακοί άνθρωποι... Μια ολόκληρη περιοχή βράζει από θυμό γιατί ξέρει και γιατί φοβάται ότι αύριο μεθαύριο στην θέση αυτή μπορεί να είναι τα δικά της παιδιά. Όλοι μιλάμε κάθε μέρα για το ίδιο πράγμα, όλοι ρωτάνε κάθε μέρα για τον Νίκο. Όλοι εκτός από αυτούς που θα έπρεπε... Θα ήθελα να μάθω που βρίσκεται η τοπική ηγεσία αυτού του τόπου, που βρίσκονται οι βουλευτές μας; Δεν υπάρχει ένας που να έχει το σθένος και την ανθρωπιά να βγει και να καταδικάσει το γεγονός; Δεν υπάρχει ένας που να μπορεί να δείξει συμπαράσταση σε αυτούς τους γονείς; Πότε επιτέλους θα γίνει κάτι για να μην καταστρέφεται το μέλλον αυτού του τόπου; Μήπως ήρθε η ώρα για να παρθούν δραστικά μέτρα; Για τον Νίκο! Για το κάθε παιδί που αύριο θα βρεθεί στη θέση του Νίκου και μπορεί να είναι το δικό σας παιδί. Για όσους ξεχάσατε τον Νίκο, αφήστε με να σας τον θυμίσω...»",False
newsbomb.gr,https://www.newsbomb.gr/ellada/ekklhsia/story/1457017/florina-minyei-tin-mitropoli-florinis-prespon-kai-eordaias-o-kathairetheis-klirikos,ΕΚΚΛΗΣΙΑ,Φλώρινα: Μηνύει την Μητρόπολη Φλωρίνης-Πρεσπών και Εορδαίας ο καθαιρεθείς κληρικός,2023-08-10T12:07:38+03:00,Newsbomb,"Newsbomb Κάνει λόγο για αθέμιτο τρόπο δυσφήμισης σε όλη την τοπική κοινωνία, στο πανελλήνιο, στον Ορθόδοξο κόσμο, σε μικρές και μεγάλες εφημερίδες, και με βάσει το υπογραφόμενο κείμενο υποβάλει μηνυτήρια αναφορά. Συκοφαντία χαρακτηρίζει ο Παΐσιος Παπαδόπουλος την ανακοίνωση της Ιεράς Μητρόπολης Φλωρίνης – Πρεσπών και Εορδαίας του «Νέου Ημερολογίου της Ελλάδας», σχετικά με την καθαίρεση του έως πρότινος κληρικού και την υπαγωγή του στην τάξη των λαϊκών με το κοσμικό του όνομα, Παναγιώτης Παπαδόπουλος, γι’ αυτό και προσφεύγει στη δικαιοσύνη. Σε μία μακροσκελή ανάρτηση στον προσωπικό του λογαριασμό σε μέσο κοινωνικής δικτύωσης, ο «Επίσκοπος των γνήσιων Ορθόδοξων Χριστιανών», όπως αποκαλείται, υπερασπίζεται την επιλογή του, αντικρούει όλα όσα αναφέρονται στην απόφαση, που σπιλώνουν την υπόληψη του, «ότι δήθεν δεν είμαι κληρικός, δεν φέρω το πλέον ούτε το μοναχικό σχήμα και φέρω πλέον το κοσμικό όνομα Παναγιώτης και όχι το μοναχικό Παΐσιος». Κάνει λόγο για αθέμιτο τρόπο δυσφήμισης σε όλη την τοπική κοινωνία, στο πανελλήνιο, στον Ορθόδοξο κόσμο, σε μικρές και μεγάλες εφημερίδες, και με βάσει το υπογραφόμενο κείμενο υποβάλει μηνυτήρια αναφορά. ΑΠΑΝΤΗΣΙΣ – ΜΗΝΥΣΙΣΕΠΙΣΚΟΠΟΥ ΤΩΝ Γ.Ο.Χ.ΠΑΪΣΙΟΥ ΠΑΠΑΔΟΠΟΥΛΟΥΚΑΤΑ ΤΗΣ ΜΗΤΡΟΠΟΛΕΩΣ ΦΛΩΡΙΝΗΣ ΤΟΥ ΝΕΟΥ ΗΜΕΡΟΛΟΓΙΟΥ ΤΗΣ ΕΚΚΛΗΣΙΑΣ ΤΗΣ ΕΛΛΑΔΟΣΑπορίας άξιον και καταγέλαστον καθίσταται να προσπαθεί η Μητρόπολις Φλωρίνης των ΑΙΡΕΤΙΚΏΝ Οικουμενιστών δι’ αμαυρώσεως του κύρους κληρικού της Ορθοδόξου Εκκλησίας των Γ.Ο.Χ. Ελλάδος, μάλιστα θεσμικού προσώπου, ήτοι Επισκόπου υπό τον τίτλο Βάδης και Βυρτεμβέργης να δημιουργήσει ψευδαισθήσεις στο ορθόδοξο πλήρωμα όχι μόνο της τοπικής κοινωνίας το οποίο δεν γνωρίζει τα τεκταινόμενα στα πλαίσια του Οικουμενισμού σχετικά με την Εκκλησία της Ελλάδος και το Οικουμενικό Πατριαρχείο ΌΤΙ:■ Εξόκελλαν στην Παναίρεση του Οικουμενισμού και■ το σχίσμα με το Ουκρανικό ζήτημακαι επειδή ο ίδιος διέκοψα εκκλησιαστική κοινωνία ως όφειλα σύμφωνα με τους Ιερούς Κανόνες που έχουν ισχύ νόμων προσπαθούν με πρόθεση να προσβάλουν το πρόσωπό, την ιδιότητα του κληρικού και μοναχού και το έργο μου πλέον ως ΕΠΙΣΚΌΠΟΥ ΜΕ ΤΟ ΝΑ ΠΡΟΩΘΟΥΝ ΜΗΝΥΜΑΤΑ ΚΑΤΑ ΣΥΚΟΦΑΝΤΙΚΉΝ ΔΥΣΦΉΜΙΣΗ ΜΕ ΑΘΕΜΙΤΟ ΤΡΟΠΟ ΚΑΙ ΣΠΙΛΩΝΟΝΤΑΣ ΤΗ ΥΠΟΛΗΨΙΝ ΜΟΥ ΌΤΙ ΔΉΘΕΝ■ ΔΕΝ ΕΙΜΑΙ ΚΛΗΡΙΚΟΣ■ ΔΕΝ ΦΕΡΩ ΠΛΕΟΝ ΟΥΤΕ ΤΟ ΜΟΝΑΧΙΚΟ ΣΧΗΜΑ■ ΈΧΩ ΥΠΑΧΘΕΙ ΤΑΧΑ ΣΤΗΝ ΤΑΞΗ ΤΩΝ ΛΑΪΚΩΝ■ ΚΑΙ ΦΈΡΩ ΠΛΕΟΝ ΤΟ ΚΟΣΜΙΚΟ ΟΝΟΜΑ ΠΑΝΑΓΙΩΤΗΣ ΚΑΙ ΟΧΙ ΤΟ ΜΟΝΑΧΙΚΟΝ ΠΑΪΣΙΟΣ Για το αδίκημα τούτο προσφεύγω δια της παρούσης στην Ελληνική Δικαιοσύνη με αυτό το ίδιο το υπογραφόμενο κείμενο ως μυνητήρια αναφορά διότι:I. Σας έχει αποσταλεί εξώδικο έγγραφο με δικαστικό επιμελητή εδώ και έξι έτη δια του οποίου έχω διακόψει εκκλησιαστική κοινωνία με την διοίκησίν σας, στο οποίο ΕΙΧΑ ΕΞΗΓΗΣΕΙ και τους λόγους δια τους οποίους διακόπτω εκκλησιαστική κοινωνία μαζί σας και με την διοίκηση της Εκκλησίας της Ελλάδος του Νέου Ημερολογίου, και αναφέρω συγκεκριμένες αιρέσεις της προϊσταμένης σας αρχής και της διοικήσεώς σας στις οποίες δεν τοποθετηθήκατε για να ξεχωρίσετε την θέσιν σας.II. Τοπικές εφημερίδες φίλα προσκείμενες στο σύστημα δια του οποίου συμπλέετε πολιτικώς, οικονομικώς, δημοσιογραφικώς έχουν δημοσιεύσει εναντίον μου άρθρα, μάλιστα υπάρχει συγκεκριμένο άρθρο στις 9/6/2022 στο Eordaia Org με τον τίτλο: ΑΠΟΧΩΡΕΙ ΑΠΟ ΤΗΝ ΕΠΙΣΗΜΗ ΕΚΚΛΗΣΙΑ ΤΗΣ ΕΛΛΑΔΟΣ ΚΑΙ ΠΡΟΣΧΩΡΕΙ ΣΤΟ ΠΑΛΑΙΟ ΗΜΕΡΟΛΟΓΙΟ Ο ΑΡΧΙΜΑΝΔΡΙΤΗΣ [ΤΟΤΕ] ΠΑΪΣΙΟΣ ΠΑΠΑΔΟΠΟΥΛΟΣ ΠΡΩΗΝ ΗΓΟΥΜΕΝΟΣ ΙΜ. ΑΓΙΟΥ ΓΡΗΓΟΡΙΟΥ ΤΟΥ ΠΑΛΑΜΑ, επομένως γνωρίζατε πάρα πολύ καλά και την δημόσια αίτηση που έκανα σε ομάδα επισκόπων των Γ.Ο.Χ. για να ανήκω διοικητικά σε αυτούς, δηλαδή την Εκκλησία των παλαιοημερολογητών χωρίς να θέλω να μπω σε κάποια παράταξη αυτών και όχι ότι δεν ανήκω στην Εκκλησία όπως θέλετε να ισχυρίζεσθε.III. Δικάστηκα ερήμην γι’ αυτόν ακριβώς τον λόγο για να μην απολογηθώ εκεί που δεν ανήκω και αυτό το σημειώνει η απόφασις του πρωτοβάθμιου συνοδικού δικαστηρίου.1. Υπάρχουν videos που αποδεικνύουν ότι χειροτονήθηκα επίσκοπος ασχέτως αν εσείς δεν αναγνωρίζετε τους Γ.Ο.Χ.2. Ως θεσμικό πρόσωπο εσείς ο ίδιος αλλά και ως θεσμικό όργανον η μητρόπολις που διοικείτε οφείλατε να γνωρίζετε το Ελληνικόν Σύνταγμα, το οποίο στο άρθρο 3 κατοχυρώνει την θρησκευτική ελευθερία. [Υπογραμμίζω παρακάτω και σχολιάζω ο ίδιος]!!!1. Η ελευθερία της θρησκευτικής συνείδησης είναι απαραβίαστη. Η απόλαυση των ατομικών και πολιτικών δικαιωμάτων δεν εξαρτάται από τις θρησκευτικές πεποιθήσεις καθενός. Δεν είμαι δευτέρας κατηγορίας πολίτης επειδή θέλω να απολαμβάνω θρησκευτικής ελευθερίας και να αυτοπροσδιορίζομαι, ώστε, επειδή εσείς ήσασταν κάποτε προϊστάμαμενος μου και ενώ ενεργείται αντικανονικά (κατά των Ιερών Κανόνων) να μην έχω και ο ίδιος την ίση μεταχείριση (ισονομία) απέναντι στο Ελληνικό Κράτος, επειδή εσείς θελήσατε να καταπατήσετε το Σύνταγμα, το οποίο ενώ ρητώς υπαγορεύει: «Ἡ Ἐκκλησία τῆς Ἑλλάδος, οὖσα θεῖον καθίδρυμα καὶ ἔχουσα κεφαλὴν τὸν Κύριον ἡμῶν Ἰησοῦν Χριστόν, εἶναι ἀναποσπάστως ἡνωμένη δογματικῶς μετὰ τῆς ἐν Κωνσταντινουπόλει Μεγάλης καὶ πάσης ἄλλης Ὀρθοδόξου τοῦ Χριστοῦ Ἐκκλησίας, στοιχοῦσα τῇ διδασκαλίᾳ τῆς Ἁγίας Γραφῆς καὶ τηροῦσα ἀπαρασαλεύτως, ὡς καὶ πᾶσαι αἱ λοιπαὶ Ὀρθόδοξοι Ἐκκλησίαι, τὰ δόγματα, τοὺς ἱεροὺς ἀποστολικοὺς καὶ συνοδικοὺς κανόνας καὶ τὰς ἱερὰς παραδόσεις». Σύμφωνα με τον με τον καταστατικό Χάρτη της Εκκλησίας της Ελλάδος Νόμος 590/1977, (ΦΕΚ Α’146/31.5.1977), Γενικαὶ Διατάξεις §1.Υπάρχουν εκκλησιαστικές ενέργειες, οι οποίες αποδεικνύουν το εντελώς αντίθετο από εκείνο που ορίζει ο καταστατικός χάρτης, διότι: Και μόνον η συμμετοχή της Εκκλησίας της Ελλάδος στο Παγκόσμιο Συμβούλιο Εκκλησιών (ΠΣΕ) με την έγκρισιν του καταστατικού του Π.Σ.Ε σημαίνει έκπτωσιν από την εκκλησιαστικήν υπόστασιν της, δεδομένου ότι βλασφημείται το έργον του Παναγίου Πνεύματος μέσα από τα άρθρα του προτεσταντικού αυτού καταστατικού. Το 1965 υπεγράφη η άρση της ακοινωνησίας μέ τούς Παπικούς από τον μασόνο αιρεσιάρχη πατριάρχη τότε Αθηναγόρα. Έκτοτε γίνονται τακτικά τα λεγόμενα ουνιτικά συλλείτουργα και οι συνεχείς με τους Φράγκους συμπροσευχές, αλλά και τα κοινά μυστήρια στη Ρώμη, στην Κων/πολη, στήν Ευρώπη, στην Αμερική και στην Αυστραλία, όπως βεβαιώνουν εξ ιδίας πείρας, όσοι έχουν ζήσει στην Αμερική και στην Ευρώπη. Το 1991 υπεγράφη η ένωσις με τους Μονοφυσίτες από εννέα τοπικές εκκλησίες. Ποτέ στη συνέχεια μέχρι τώρα δεν υπήρξε απόφαση, που να αίρει τις υπογραφές των επισήμων αντιπροσωπειών των Πατριαρχείων και των αυτονόμων “ὀρθοδόξων” “ἐκκλησιῶν”. Υπάρχει, ακόμη, η εγκύκλιος του “πατριαρχείου” Ἀντιοχείας που καθιερώνει την ένωση με τους Μονοφυσίτες. Υπάρχει επίσης και η ένωση με τους Ουνίτες στο Μπάλαμαντ. Η Εκκλησιοποίηση του Οικουμενισμού στο Κολυμπάρι της Κρήτης έβαλε την ταφόπλακα στην εκκλησιαστική ανωμαλία που προέκυψε με τις ενέργειες των Οικουμενιστών.2. Κάθε γνωστή θρησκεία είναι ελεύθερη και τα σχετικά με τη λατρεία της τελούνται ανεμπόδιστα υπό την προστασία των νόμων. Η άσκηση της λατρείας δεν επιτρέπεται να προσβάλλει τη δημόσια τάξη ή τα χρηστά ήθη. Ο προσηλυτισμός απαγορεύεται.Οι Γ.Ο.Χ., όπως αυτοπροσδιορίζονται ΚΑΙ ΕΙΝΑΙ ΓΝΩΣΤΟΙ ΣΤΟ ΕΛΛΗΝΙΚΟΝ ΚΡΑΤΟΣ, οι πιστοί του πατρώου εορτολογίου προς διάκρισιν διοικητικήν και μόνο από τους υπόλοιπους Ορθοδόξους, διότι δεν θέλουν να υπάγονται σε ευσεβοφανείς αιρετικούς στην ουσία, αφού δεν υπέκυψαν στην εορτολογική μεταρρύθμιση και στην παναίρεση του Οικουμενισμού είναι θρησκευτική ομάδα με γνωστό δόγμα, αυτό το Ορθόδοξο της Ανατολικής Εκκλησίας, και η λατρείας της οφείλει το κράτος και τα όργανα της τάξεως να προστατεύεται!!!3. Οι λειτουργοί όλων των γνωστών θρησκειών υπόκεινται στην ίδια εποπτεία της Πολιτείας και στις ίδιες υποχρεώσεις απέναντι της, όπως και οι λειτουργοί της επικρατούσας θρησκείας.Είμαι λοιπόν, λειτουργός των Γ.Ο.Χ., έστω και αν δεν σας αρέσει, και έχω δικαιώματα όχι μόνο υποχρεώσεις!!!Για όλα τα παραπάνω και επιπλέον δεδομένου ότι ενώ όχι απλώς έχω ήδη εκδικασθεί αλλά μέχρι της 7ης Ιουλίουτου 2023 και πλέον κατέστη τελεσίδικος η απόφασις του εκκλησιαστικού δικαστηρίου, το οποίο σημαίνει ότι παρήλθε και το διάστημα που προβλεπόταν ως προθεσμία για ένδικα μέσα της ανακοπής της ερημοδικίας και της εφέσεως, το να ανακοινώνει η μητρόπολις στις 8/8/2023 και ενώ έχει ήδη παρέλθει άλλος ένας μήνας από την κοινοποίηση της οριστικής μου καταδίκης από τις 10 Ιουλίου του 2023 αυτό δυσχεραίνει ακόμη περισσότερο την πρόθεση τρώσης της υπολήψεώς μας στην τοπική κοινωνία δια συκοφαντικής δυσφήμησεως.Συγκεφαλαιώνοντας οφείλατε να γνωρίζεται ότι:Α. ΤΟ μοναχικό σχήμα στην Παράδοση της Εκκλησίας είναι ανεξάλειπτο και γι’ αυτό αναφαίρετο, συνεπώς δεν έχετε το δικαίωμα να ανακοινώνετε κάτι τέτοιο και μάλιστα εκ των υστέρων πολύ μετά της καταδίκης.Β. Οφείλατε να ενημερώσετε την τοπική κοινωνία και το ποίμνιό σας πριν την εν λόγω ανακοίνωσή σας ότι εγώ ανήκω σε άλλη εκκλησιαστική, νόμιμη όμως ως γνωστή θρησκεία, διοίκοηση αυτή των Γ.Ο.Χ, συνεπώς δεν θα είχατε πρόβλημα αν βγάζατε, έστω και άδικη καταδικαστική απόφαση και την ανακοινώνατε χωρίς να μας προξενήσετε ηθική βλάβη και σπίλωση όχι μόνο στην τοπική κοινωνία αλλά κσι στο πανελλήνιο και διεθνώς ανά την Ορθοοδοξία σε όλα τα κράτη όπου υπάρχουν εκκλησιαστικές κοινότητες και πληροφορούνται από τα sites με μηνύματα που προωθεί μια διοίκηση στην οποία ο ίδιος δεν ανήκω.Γ. Γνωρίζατε επίσης ότι χειροτονήθηκα Επίσκοπος από τους Γ.Ο.Χ. συνεπώς ξεφεύγει πολύ να θέλετε να με προσφωνούν οι πολίτες με το πρότερο, λαϊκό μου όνομα, Παναγιώτης.Δ. Δεν φτάνει που δεν ρυθμίσατε τις οικονομικές οφειλές σε καταστήματα που μας πίστωσαν δίδοντας μας υλικά προς οικοδομή της μονής και μας εκθέσατε και με αυτόν τον τρόπο, αφού με την απομάκρυνση μας εκ της μονής και άνευ εσόδων, διότι δεν έχουμε ποίμνιο και συν τοις άλλοις διατελούμε και αμισθή εδώ και έξι έτη. Αφού μας καταδικάζετε, τώρα πρέπει να μας αποδώσετε τον νόμιμο μισθό μας μέχρι της καταδίκης τουλάχιστον πέραν της διοικητικής παράνομης αργίας που μας θέσατε ψευδόμενοι ότι ήμασταν ουσιστικά και ενεργώς διορισμένοι στον Άγιο Ιωάννη Πτολεμαϊδος ενώ τυπικά και με οργανική θέση ίσχυε αυτό!!! Οφείλετε σχετική αποζημίωση τουλάχιστον 70.000 € για να καλύψουμε τα χρέη και να δυνηθούμε κάπως, κάτι, κάπου να ξεκινήσουμε, εφόσον μας διώχνετε από την μονή στην οποία γεράσαμε χτίζοντας βάζοντας και τα δικά μας χρήματα.Ε. Μας δυσφημείτε κιόλας με συκοφαντίες και μάλιστα όλο αυτό το διάστημα από το 2016, διαδίδοντας σε όλη την περιφέρεια της μητροπόλεως Φώλρινα και Πτολεμαίδα ακόμη και μάλιστα στην ενορία του χωριού μου δπό τονοποίο κατάγομαι ότι φύγαμε από την Εκκλησία και γίναμε σαν τους Ιαχωβάδες!!!Θα μπορούσατε να περιορισθείτε στις τυπικές διαδικασίες πολύ προσεκτικά και χρονικά μόλις σας είχε ενεχειρήσει ο δικαστικός επιμελητής την εθελούσια διακοπή μου από την πρώην εκκλησιαστική μου διοίκηση με γραπτή αποτείχιση, η οποία είναι ήδη δημοσιευμένη από τότε!!!Για τα παραπάνω μηνύεσθε!!!Για συκοφαντική δυσφήμηση σε όλη την τοπική κοινωνία, στο πανελλήνιο και στον ορθόδοξο κόσμο με μικρές αλλά και με μεγάλες εφημερίδες και μάλιστα διαδικτυακά!!!  + Επίσκοπος Παΐσιος Παπαδόπουλος Πηγή: ekklisiaonline.gr",False
newsbomb.gr,https://www.newsbomb.gr/ellada/story/1457016/proin-yparxigos-elas-oi-arxes-boroyn-na-stamatisoun-tous-pantes-kai-opoudipote,ΕΛΛΑΔΑ,Πρώην Υπαρχηγός ΕΛΑΣ: «Οι αρχές μπορούν να σταματήσουν τους πάντες και οπουδήποτε»,2023-08-10T12:07:30+03:00,Newsbomb,"Newsbomb «Πιστεύω ότι έγιναν επιχειρησιακά λάθη», υπογράμμισε ο πρώην Υπαρχηγός της Ελληνικής Αστυνομίας, Αντιστράτηγος εν αποστρατεία, Ιωάννης Ραχωβίτσας, για τη φονική επίθεση χούλιγκαν της Ντιναμό Ζάγκρεμπ στη Νέα Φιλαδέλφεια, έξω από την «Αγιά Σοφιά». Η Τρίτη (08/08), ήταν ημέρα γιορτής για τη Νέα Φιλαδέλφεια. Η ΑΕΚ επέστρεφε στο Τσάμπιονς Λιγκ και η πόλη είχε στολιστεί στα «κιτρινόμαυρα» για να τιμήσει τους νταμπλούχους του Ματίας Αλμέιδα. Το βράδυ της 7ης προς 8η Αυγούστου, ωστόσο, η νύχτα «βάφτηκε» με κόκκινο με το αίμα του οπαδού της ΑΕΚ, Μιχάλη Κατσουρή, ο οποίος έπεσε θύμα της δολοφονικής επίθεσης των χούλιγκαν της Ντινάμο Ζάγκρεμπ, που ταξίδεψαν τα μισά (!) Βαλκάνια με πούλμαν για να φθάσουν στην Αθήνα. «Πιστεύω ότι έγιναν επιχειρησιακά λάθη από την αστυνομία, η οποία ήταν ενήμερη σίγουρα δύο ημέρες νωρίτερα. Το αρχηγείο ενημερωνόταν συνεχώς. Γνωρίζοντας εκ των προτέρων ότι θα έλθουν κακοποιοί από την Κροατία, καταλήξαμε να βλέπουμε το ακατανόητο φαινόμενο στον σταθμό του Περισσού και τη Νέα Φιλαδέλφεια», σημείωσε ο πρώην Υπαρχηγός της Ελληνικής Αστυνομίας, Αντιστράτηγος εν αποστρατεία, Ιωάννης Ραχωβίτσας, για τις αιματηρές συμπλοκές έξω από το γήπεδο της «ένωσης». «Δεν ξέρω τι ακριβώς έγινε. Ξέρεις ότι θα πάνε όλοι αυτοί οι άνθρωποι στην περιοχή και δεν κάνεις τίποτα; Αυτοί οι χούλιγκαν χρειάζονται δύναμη αποτροπής, να συλληφθούν απευθείας. Η αστυνομία έχει τεράστια δύναμη, αρκεί να τοποθετηθεί σωστά», προσέθεσε και υποστήριξε πως «πέριξ της Νέας Φιλαδέλφειας, θα έπρεπε να υπάρχει φανερή και ετοιμοπόλεμη παρουσία των αρχών».  «Πολλές φορές, από τους συνδέσμους παίρνουν υπαλλήλους για το οργανωμένο έγκλημα και μπράβους της νύχτας. Μέσα από αυτή τη δράση, κάποιοι “φτιάχνουν” βιογραφικό και δρουν ανεξέλεγκτα, ορισμένες φορές», υπογράμμισε σήμερα (10/08) ο Πρόεδρος της Ένωσης Αστυνομικών Νοτιοανατολικής Αττικής, Γιώργος Καλλιακμάνης, μιλώντας για τους χούλιγκαν – δολοφόνους. «Το νομικό πλαίσιο έχει αυστηροποιηθεί. Θα πρέπει να εκτίονται οι ποινές, αυτό είναι το ζήτημα. Όσο μικρή κι αν είναι. Αλλιώς, δε θα παραδειγματισθεί», τόνισε αναφορικά με τις ποινές και επεσήμανε σχετικά με τους χούλιγκαν ότι «είναι ηλίθιοι, διαταραγμένοι και επικίνδυνοι. Μέσα στο σύνολο των ομάδων, βρίσκουν “καταφύγιο” και βγάζουν τα άγρια ένστικτά τους. Δε νομίζω ότι οι επιχειρηματίες / ιδιοκτήτες των συλλόγων θέλουν αυτές τις εικόνες, τα μπάχαλα, με αποτέλεσμα να μην πηγαίνει ο κόσμος στο γήπεδο», μεταξύ άλλων, μιλώντας στον ΣΚΑΪ.  Θρήνος και οργή επικρατούν στη γειτονιά όπου έμενε ο άτυχος νέος, στην Ελευσίνα, με κατοίκους της περιοχής που γνώριζαν τον αδικοχαμένο νέο αλλά και την οικογένειά του, να κάνουν λόγο για «ένα πολύ καλό παιδί, το οποίο δεν προκάλεσε ποτέ». «Τον ήξερε και ο πατέρας μου, αλλά και πολλά παιδιά. Ήταν γνωστός και καλό παιδί. Δεν προκαλούσε, δεν έκανε φασαρίες, τίποτα. Ήταν ένα ήσυχο παλικάρι, γνωριζόμασταν και με τη μητέρα του. Αγαπούσε την ομάδα, πήγαινε στο γήπεδο μονάχα για την ομάδα και τους παίκτες. Δεν είχαμε ακούσει ποτέ να δημιουργεί θέμα ή να έχει λάβει μέρος κάπου. Ήταν ένα καλό παιδί της πόλης, είχε μία αγάπη, την ΑΕΚ. Πήγε απλώς να δει την ανοιχτή προπόνηση της ΑΕΚ, δεν πήγε να κάνει κάτι. Όπως και με τον Άλκη. Συνέχεια μαχαιρώματα, τσακωμοί. Από τη στιγμή που ήξεραν ότι θα έρθουν αυτοί (σ.σ. οι χούλιγκαν), έπρεπε να πάρουν μέτρα. Όμως, δεν τα πήραν και έγινε αυτό που έγινε, δυστυχώς», τόνισαν, μιλώντας στον ΣΚΑΪ.",True
newsbomb.gr,https://www.newsbomb.gr/ellada/story/1457012/spanio-fainomeno-katagrafike-ydrosifonas-sto-aiginio-pierias,ΕΛΛΑΔΑ,Σπάνιο φαινόμενο: Καταγράφηκε υδροσίφωνας στο Αιγίνιο Πιερίας,2023-08-10T11:55:48+03:00,Newsbomb,"Newsbomb Οι υδροσίφωνες είναι ένα φυσικό φαινόμενο που αφήνει πίσω του τρομερές ζημιές και το οποίο δεν περιορίζεται μόνο στο αλμυρό νερό. Eνα σπάνιο μετεωρολογικό φαινόμενο κατέγραψε κάτοικος στο Αιγίνιο Πιερίας την Πέμπτη 10 Αυγούστου και ενώ βρισκόταν σε εξέλιξη κακοκαιρία, καθώς εμφανίστηκε υδροσίφωνας. Τη φωτογραφία δημοσίευσε το meteo, δείχνοντας την απότομη αλλαγή του καιρού καθώς από την ακραία ζέστη, βλέπουμε πλέον σπάνια φαινόμενα. Οι υδροσίφωνες είναι ένα φυσικό φαινόμενο που αφήνει πίσω του τρομερές ζημιές και το οποίο δεν περιορίζεται μόνο στο αλμυρό νερό αφού πολλοί έχουν δημιουργηθεί σε λίμνες και ποτάμια συμπεριλαμβανομένων των Μεγάλων Λιμνών και του Ποταμού St. Lawrence River. Παρότι οι υδροσίφωνες εντοπίζονται περισσότερο σε τροπικές περιοχές αλλά και σε εύκρατες περιοχές αναλόγως την εποχή (κυρίως στην δυτική ακτή της Ευρώπης, καθώς και τα βρετανικά νησιά) τελευταία το φαινόμενο αυτό παρατηρείται και στη χώρα μας.  Ως υδροσίφωνας (στα αγγλικά ο όρος συναντάται ως Waterspout) ορίζεται η στροβιλιζόμενη δίνη αέρα που έχει επαφή με το έδαφος και η οποία «κρέμεται» κάτω από νέφη καταιγίδας προκαλώντας υλικές ζημιές και απειλώντας αρκετές φορές ανθρώπινες ζωές στο πέρασμα της. Αυτή η στροβιλιζόμενη αέρα δίνη όταν συμβεί στην ξηρά αποκαλείται ανεμοστρόβιλος (στα αγγλικά ο όρος συναντάται ως Tornado). Ο πρώτος που ασχολήθηκε με την έρευνα των σιφώνων στην Ευρώπη ήταν ο πατέρας της τεκτονικής των πλακών Alfred Wegener. Οι υδροσίφωνες είναι ασθενέστεροι από τους σίφωνες ξηράς ενώ και η ταχύτητα μετακίνησής τους από το ένα σημείο στο άλλο είναι πολύ πιο αργή. Η διάμετρός τους κυμαίνεται από 3 έως 50 μέτρα και πολύ σπάνια μπορεί να φτάσει τα 100 – 150 μέτρα ενώ η διάρκεια ζωής τους σχεδόν πάντα είναι μόλις μερικά λεπτά. Αξίζει να αναφερθεί ότι οι πολύ ισχυροί υδροσίφωνες είναι ικανοί να καταστρέψουν μέχρι και σκάφη ενώ υπάρχει πάντα και ο κίνδυνος να βγουν στην ξηρά, με κίνδυνο τότε να προκαλέσουν σοβαρές ζημιές ή και θύματα.",False
newsbomb.gr,https://www.newsbomb.gr/ellada/story/1457009/kalliakmanis-gia-kroates-xoyligkan-ilithioi-diataragmenoi-kai-epikindynoi,ΕΛΛΑΔΑ,"Καλλιακμάνης για Κροάτες χούλιγκαν: «Ηλίθιοι, διαταραγμένοι και επικίνδυνοι»",2023-08-10T11:38:44+03:00,Newsbomb,"Newsbomb «Αυτοί οι ηλίθιοι είναι χρήσιμοι για κάποιους», τόνισε ο Πρόεδρος της Ένωσης Αστυνομικών Νοτιοανατολικής Αττικής, Γιώργος Καλλιακμάνης. Η Τρίτη (08/08), ήταν ημέρα γιορτής για τη Νέα Φιλαδέλφεια. Η ΑΕΚ επέστρεφε στο Τσάμπιονς Λιγκ και η πόλη είχε στολιστεί στα «κιτρινόμαυρα» για να τιμήσει τους νταμπλούχους του Ματίας Αλμέιδα. Το βράδυ της 7ης προς 8η Αυγούστου, ωστόσο, η νύχτα «βάφτηκε» με κόκκινο με το αίμα του οπαδού της ΑΕΚ, Μιχάλη Κατσουρή, ο οποίος έπεσε θύμα της δολοφονικής επίθεσης των χούλιγκαν της Ντινάμο Ζάγκρεμπ, που ταξίδεψαν τα μισά (!) Βαλκάνια με πούλμαν για να φθάσουν στην Αθήνα. «Πολλές φορές, από τους συνδέσμους παίρνουν υπαλλήλους για το οργανωμένο έγκλημα και μπράβους της νύχτας. Μέσα από αυτή τη δράση, κάποιοι “φτιάχνουν” βιογραφικό και δρουν ανεξέλεγκτα, ορισμένες φορές», υπογράμμισε σήμερα (10/08) ο Πρόεδρος της Ένωσης Αστυνομικών Νοτιοανατολικής Αττικής, Γιώργος Καλλιακμάνης, μιλώντας για τους χούλιγκαν – δολοφόνους. «Το νομικό πλαίσιο έχει αυστηροποιηθεί. Θα πρέπει να εκτίονται οι ποινές, αυτό είναι το ζήτημα. Όσο μικρή κι αν είναι. Αλλιώς, δε θα παραδειγματισθεί», τόνισε αναφορικά με τις ποινές και επεσήμανε σχετικά με τους χούλιγκαν ότι «είναι ηλίθιοι, διαταραγμένοι και επικίνδυνοι. Μέσα στο σύνολο των ομάδων, βρίσκουν “καταφύγιο” και βγάζουν τα άγρια ένστικτά τους. Δε νομίζω ότι οι επιχειρηματίες / ιδιοκτήτες των συλλόγων θέλουν αυτές τις εικόνες, τα μπάχαλα, με αποτέλεσμα να μην πηγαίνει ο κόσμος στο γήπεδο», μεταξύ άλλων, μιλώντας στον ΣΚΑΪ.  Θρήνος και οργή επικρατούν στη γειτονιά όπου έμενε ο άτυχος νέος, στην Ελευσίνα, με κατοίκους της περιοχής που γνώριζαν τον αδικοχαμένο νέο αλλά και την οικογένειά του, να κάνουν λόγο για «ένα πολύ καλό παιδί, το οποίο δεν προκάλεσε ποτέ». «Τον ήξερε και ο πατέρας μου, αλλά και πολλά παιδιά. Ήταν γνωστός και καλό παιδί. Δεν προκαλούσε, δεν έκανε φασαρίες, τίποτα. Ήταν ένα ήσυχο παλικάρι, γνωριζόμασταν και με τη μητέρα του. Αγαπούσε την ομάδα, πήγαινε στο γήπεδο μονάχα για την ομάδα και τους παίκτες. Δεν είχαμε ακούσει ποτέ να δημιουργεί θέμα ή να έχει λάβει μέρος κάπου. Ήταν ένα καλό παιδί της πόλης, είχε μία αγάπη, την ΑΕΚ. Πήγε απλώς να δει την ανοιχτή προπόνηση της ΑΕΚ, δεν πήγε να κάνει κάτι. Όπως και με τον Άλκη. Συνέχεια μαχαιρώματα, τσακωμοί. Από τη στιγμή που ήξεραν ότι θα έρθουν αυτοί (σ.σ. οι χούλιγκαν), έπρεπε να πάρουν μέτρα. Όμως, δεν τα πήραν και έγινε αυτό που έγινε, δυστυχώς», τόνισαν, μιλώντας στον ΣΚΑΪ. Σταθερή και εκτός κινδύνου είναι η κατάσταση για τους τέσσερις τραυματίες που νοσηλεύονται στον «Ερυθρό Σταυρό» μετά τα επεισόδια στη Νέα Φιλαδέλφεια. Σύμφωνα με το MEGA, στο ίδιο νοσοκομείο νοσηλεύεται και η μητέρα του άτυχου Μιχάλη Κατσουρή, η οποία κατέρρευσε την Τρίτη στο άκουσα της είδησης του θανάτου του παιδιού της, παρουσιάζοντας συμπτώματα εμφράγματος. Παράλληλα, η μητέρα του άτυχου οπαδού της ΑΕΚ, κλήθηκε στην αναγνώριση της σορού του γιού της, όπου δεν άντεξε. Έτσι, οι γιατροί αποφάσισαν να παραμείνει κλινήρης. Σε ό,τι αφορά τους 4 τραυματίες, συνεχίζουν επίσης να νοσηλεύονται. Πρόκειται για τρεις Έλληνες, 26,47 και 48 ετών, νοσηλεύονται στη Νευροχειρουργική κλινική και είναι άπαντες εκτός κινδύνου. Ο τέταρτος τραυματίας είναι αλλοδαπός, 37 ετών, νοσηλεύεται φρουρούμενος και επικαλέστηκε κοιλιακό άλγος και υποβλήθηκε σε νέες εξετάσεις.",True
newsbomb.gr,https://www.newsbomb.gr/ellada/astynomiko-reportaz/story/1457008/xamos-stin-kerkyra-55xronos-dagkose-tin-en-diastasei-syzygo-tou-kai-ton-kouniado-tou,ΑΣΤΥΝΟΜΙΚΟ,Χαμός στην Κέρκυρα: 55χρονος δάγκωσε την εν διαστάσει σύζυγό του και τον κουνιάδο του,2023-08-10T11:31:53+03:00,Newsbomb,"Newsbomb Ούτε οι αστυνομικοί που έφτασαν στο σημείο δεν μπορούσαν να πιστέψουν τα όσα είχαν συμβεί! Σκηνές απείρου κάλλους εκτυλίχθηκαν το βράδυ της περασμένης Τετάρτης στη Κέρκυρα κατά τη διάρκεια ενός οικογενειακού καυγά με έναν 55χρονο να... δαγκώνει όποιον έβρισκε μπροστά του! Σύμφωνα με την ΕΛ.ΑΣ., όλα συνέβησαν γύρω στις 20.00 το βράδυ όταν ένας 55χρονος μετέβη στο σπίτι της εν διαστάσει συζύγου του και άρχισε να βρίζει και να απειλεί την ίδια και τον κουνιάδο του. Στη συνέχεια ο άνδρας επιτέθηκε στον κουνιάδο του και τη γυναίκα δαγκώνοντας τον πρώτο στο δεξί μπράτσο και τη δεύτερη στο αριστερό. Παράλληλα συνέχισε να χτυπά τον 47χρονο με μπουνιές στο κεφάλι, κλωτσώντας τον και στα γεννητικά όργανα. Από τη μεριά τους, η γυναίκα και ο αδερφός της φέρονται να εξύβρισαν τον 55χρονο και να τον απείλησαν, προκαλώντας του παράλληλα σωματικές βλάβες στο στόμα, στην κοιλιά και στο κεφάλι. To όλο σκηνικό ολοκληρώθηκε με τις συλλήψεις και των τριών. ",False
newsbomb.gr,https://www.newsbomb.gr/ellada/astynomiko-reportaz/story/1457003/paksoi-me-10-sfaires-gazose-ton-51xrono-o-enoplos-pou-tou-epitethike,ΑΣΤΥΝΟΜΙΚΟ,Παξοί: Με 10 σφαίρες «γάζωσε» τον 51χρονο ο ένοπλος που του επιτέθηκε,2023-08-10T11:23:46+03:00,,"Κατερίνα Ρίστα Ο δράστης της επίθεσης αναζητείται από την Αστυνομία. «Αιματοβαμμένες» αποδείχτηκαν οι διακοπές για έναν 51χρονο Αλβανό, ο οποίος δέχτηκε δολοφονική επίθεση στους Παξούς από άγνωστο, ο οποίος τον «γάζωσε» με 10 σφαίρες και πλέον νοσηλεύεται σε κρίσιμη κατάσταση. Σύμφωνα με πληροφορίες του Newbsomb.gr, ο Αλβανός έφτασε στην Ελλάδα στις 5 Αυγούστου μαζί με τη σύζυγό του και τα παιδιά τους. Ενώ βρισκόταν στην τοποθεσία Λάκα, άγνωστος τον πλησίασε και τον πυροβόλησε 10 φορές από κοντινή απόσταση. Μάλιστα στο σημείο οι Αρχές εντόπισαν συνολικά 14 κάλυκες. Η ΕΛ.ΑΣ. αποδίδει την επίθεση σε ξεκαθάρισμα λογαριασμών καθώς ο 51χρονος είχε «βαρύ» ποινικό μητρώο, έχοντας εμπλοκή σε ανθρωποκτονία. Πλέον η προσοχή στρέφεται στην αναζήτηση του δράστη, με τις Αρχές να εκτιμούν πως είναι ομοεθνής του 51χρονου ο οποίος διαμένει στη γειτονική Αλβανία.",False
newsbomb.gr,https://www.newsbomb.gr/ellada/ethnika/story/1457000/tourkia-stin-anatoliki-mesogeio-vgainei-to-ploto-geotrypano-abdulhamid-han,ΕΘΝΙΚΑ,Τουρκία: Στην Ανατολική Μεσόγειο βγαίνει το πλωτό γεωτρύπανο Αμπντουλαχαμίντ,2023-08-10T11:19:07+03:00,Newsbomb,"Newsbomb «Βίρα τις άγκυρες και πρώτα ο Θεός» δήλωσε ο υπουργός Ενέργειας της Τουρκίας για τον απόπλου του πλωτού γεωτρυπάνου.  Με προορισμό την Ανατολική Μεσόγειο θα αποπλεύσει το τουρκικό πλωτό γεωτρύπανο Abdulhamid Han, όπως ανακοίνωσε ο Τούρκος υπουργός Ενέργειας, Αλπαρσλάν Μπαϊρακτάρ. «Στην πρώτη επέτειο από την ένταξή του στο στόλο μας για έρευνα και παραγωγή, το γεωτρύπανο Abdulhamid Han ξεκινά τη νέα του αποστολή στη Μεσόγειο λέγοντας “βίρα τις άγκυρες” και “πρώτα ο Θεός”» αναφέρει στον λογαριασμό του στο Twitter. Σύμφωνα με το δορυφορικό σύστημα ναυτικού γεωεντοπισμού MarineTraffic.com το Abdülhamid Han παραμένει αυτή τη στιγμή στο αγκυροβόλιο του Τάσουτζου στα ανοικτά της Σελεύκειας, στη νότια Τουρκία, ενώ πορεία προς το πλωτό γεωτρύπανο έχει το πλοίο υποστήριξης Aybuke.  Στο λιμάνι του Τάσουτζου είναι επίσης αγκυροβολημένο και το Kutsi Ilhan, επίσης σκάφος υποστήριξης του Abdülhamid Han. Τα άλλα δύο πλωτά γεωτρύπανα της Τουρκίας Yavuz και Fatih δίνουν στίγμα από τη Μαύρη Θάλασσα, όπως και τα ερευνητικά Barbaros Hayreddin και Oruc Reis. Πηγή: ΕΡΤ",False
newsbomb.gr,https://www.newsbomb.gr/ellada/story/1456995/fotia-tora-stin-eyvoia,ΕΛΛΑΔΑ,Φωτιά τώρα στην Εύβοια,2023-08-10T10:58:12+03:00,Newsbomb,Newsbomb Συναγερμός σήμανε στην Πυροσβεστική το πρωί της Τετάρτης (10/8) για φωτιά που ξέσπασε στο Μαλακώντα Ερέτριας. Πυρκαγιά ξέσπασε το πρωί της Τετάρτης (10/8) στο Μαλακώντα Ερέτριας. Στο σημείο έσπευσαν δυνάμεις της Πυροσβεστικής οι οποίες αποχώρησαν άμεσα καθώς δεν η πυρκαγιά δεν ήταν ανησυχητική. Σύμφωνα πληροφορίες η φωτιά έκαιγε σε νταμάρι της περιοχής.,False
newsbomb.gr,https://www.newsbomb.gr/ellada/story/1456992/rodos-katadioksi-taxyploou-pou-metefere-metefere-metanastes-egine-ripsi-proeidopoiitikon-volon,ΕΛΛΑΔΑ,Ρόδος: Καταδίωξη ταχύπλοου που μετέφερε μετέφερε μετανάστες - Έγινε ρίψη προειδοποιητικών βολών,2023-08-10T10:49:37+03:00,Newsbomb,"Newsbomb Στο σκάφος επέβαιναν παρανόμως 13 αλλοδαποί. Ταχύπλοο σκάφος να κινείται προς τις ακτές μεταφέροντας ικανό αριθμό επιβαινόντων, στη θαλάσσια περιοχή ανατολικά Στεγνών Αρχάγγελου Ρόδου, εντόπισε περιπολικό σκάφος του Λιμενικού Σώματος. Αμέσως προχώρησε σε χρήση φωτεινών και ηχητικών σημάτων για να το ακινητοποιήσει, με αρνητικά αποτελέσματα. Ακολούθησε ρίψη προειδοποιητικών βολών σε ασφαλή θαλάσσιο τομέα και εν συνεχεία το εν λόγω Τ/Χ σκάφος προσάραξε σε βραχώδη περιοχή, όπου αποβιβάστηκαν οι επιβαίνοντες. Ακολούθως, περιπολικό όχημα του Λιμενικού, εντόπισε οκτώ αλλοδαπούς, με τη συνδρομή στελεχών της ΕΛ.ΑΣ., εντός του οικισμού Στεγνών Αρχάγγελου Ρόδου, ενώ εντοπίστηκε ένα Ι.Χ.Ε. όχημα, με οδηγό έναν 46χρονο αλλοδαπό, να μεταφέρει εντός του οχήματος έξι ακόμα αλλοδαπούς. Ένας 25χρονος συνελήφθη ως διακινητής (χειριστής του σκάφους), ενώ συνελήφθη και ο 46χρονος αλλοδαπός ο οδηγός. Συνολικά εντοπίστηκαν συνολικά δεκατρείς (13) αλλοδαποί (04 άνδρες, 05 γυναίκες, 02 κορίτσια και 02 αγόρια) ενώ κατασχέθηκαν το ταχύπλοο και το Ι.Χ. Από το Κεντρικό Λιμεναρχείο Ρόδου που διενεργεί την προανάκριση σε συνεργασία με την ΔΑΠΘΑΣ (Διεύθυνση Ασφάλειας & Προστασίας Θαλασσίων Συνόρων) αξιολογείται το σύνολο των στοιχείων που προέκυψαν, ενώ παράλληλα διερευνάται η εμπλοκή έτερων συνεργατών των δύο ανωτέρω συλληφθέντων καθώς και η συμμετοχή τους σε άλλες υποθέσεις διακίνησης μεταναστών.  Πηγή: ΕΡΤ",False
newsbomb.gr,https://www.newsbomb.gr/ellada/story/1456990/mixalis-katsouris-itan-ena-poly-kalo-paidi-den-prokalese-pote-thrinos-kai-orgi-stin-elefsina,ΕΛΛΑΔΑ,"Μιχάλης Κατσουρής: «Ήταν ένα πολύ καλό παιδί, δεν προκάλεσε ποτέ» – Θρήνος και οργή στην Ελευσίνα",2023-08-10T10:43:48+03:00,Newsbomb,"Newsbomb Θλίψη και αγανάκτηση επικρατούν στη γειτονιά του δολοφονηθέντος οπαδού της ΑΕΚ, Μιχάλη Κατσουρή, στην Ελευσίνα, με το «γιατί» να «κυριαρχεί» στα χείλη κατοίκων της περιοχής που γνώριζαν τον αδικοχαμένο νέο αλλά και την οικογένειά του. Η Τρίτη (08/08), ήταν ημέρα γιορτής για τη Νέα Φιλαδέλφεια. Η ΑΕΚ επέστρεφε στο Τσάμπιονς Λιγκ και η πόλη είχε στολιστεί στα «κιτρινόμαυρα» για να τιμήσει τους νταμπλούχους του Ματίας Αλμέιδα. Το βράδυ της 7ης προς 8η Αυγούστου, ωστόσο, η νύχτα «βάφτηκε» με κόκκινο με το αίμα του οπαδού της ΑΕΚ, Μιχάλη Κατσουρή, ο οποίος έπεσε θύμα της δολοφονικής επίθεσης των χούλιγκαν της Ντινάμο Ζάγκρεμπ, που ταξίδεψαν τα μισά (!) Βαλκάνια με πούλμαν για να φθάσουν στην Αθήνα. Θρήνος και οργή επικρατούν στη γειτονιά όπου έμενε ο άτυχος νέος, στην Ελευσίνα, με κατοίκους της περιοχής που γνώριζαν τον αδικοχαμένο νέο αλλά και την οικογένειά του, να κάνουν λόγο για «ένα πολύ καλό παιδί, το οποίο δεν προκάλεσε ποτέ». «Τον ήξερε και ο πατέρας μου, αλλά και πολλά παιδιά. Ήταν γνωστός και καλό παιδί. Δεν προκαλούσε, δεν έκανε φασαρίες, τίποτα. Ήταν ένα ήσυχο παλικάρι, γνωριζόμασταν και με τη μητέρα του. Αγαπούσε την ομάδα, πήγαινε στο γήπεδο μονάχα για την ομάδα και τους παίκτες. Δεν είχαμε ακούσει ποτέ να δημιουργεί θέμα ή να έχει λάβει μέρος κάπου.  Ήταν ένα καλό παιδί της πόλης, είχε μία αγάπη, την ΑΕΚ. Πήγε απλώς να δει την ανοιχτή προπόνηση της ΑΕΚ, δεν πήγε να κάνει κάτι. Όπως και με τον Άλκη. Συνέχεια μαχαιρώματα, τσακωμοί. Από τη στιγμή που ήξεραν ότι θα έρθουν αυτοί (σ.σ. οι χούλιγκαν), έπρεπε να πάρουν μέτρα. Όμως, δεν τα πήραν και έγινε αυτό που έγινε, δυστυχώς», τόνισαν, μιλώντας στον ΣΚΑΪ. Σταθερή και εκτός κινδύνου είναι η κατάσταση για τους τέσσερις τραυματίες που νοσηλεύονται στον «Ερυθρό Σταυρό» μετά τα επεισόδια στη Νέα Φιλαδέλφεια. Σύμφωνα με το MEGA, στο ίδιο νοσοκομείο νοσηλεύεται και η μητέρα του άτυχου Μιχάλη Κατσουρή, η οποία κατέρρευσε την Τρίτη στο άκουσα της είδησης του θανάτου του παιδιού της, παρουσιάζοντας συμπτώματα εμφράγματος. Παράλληλα, η μητέρα του άτυχου οπαδού της ΑΕΚ, κλήθηκε στην αναγνώριση της σορού του γιού της, όπου δεν άντεξε. Έτσι, οι γιατροί αποφάσισαν να παραμείνει κλινήρης. Σε ό,τι αφορά τους 4 τραυματίες, συνεχίζουν επίσης να νοσηλεύονται. Πρόκειται για τρεις Έλληνες, 26,47 και 48 ετών, νοσηλεύονται στη Νευροχειρουργική κλινική και είναι άπαντες εκτός κινδύνου. Ο τέταρτος τραυματίας είναι αλλοδαπός, 37 ετών, νοσηλεύεται φρουρούμενος και επικαλέστηκε κοιλιακό άλγος και υποβλήθηκε σε νέες εξετάσεις.  ",True
newsbomb.gr,https://www.newsbomb.gr/ellada/story/1456989/fotia-tora-stin-xalkidiki,ΕΛΛΑΔΑ,Φωτιά τώρα στην Χαλκιδική,2023-08-10T10:43:03+03:00,Newsbomb,"Newsbomb Η φωτιά ξέσπασε σε αγροτοδασική έκταση και έκαιγε καλαμιές. Φωτιά ξέσπασε λίγο μετά τις 10:30 στα Νέα Ρόδα στη Χαλκιδική. Σύμφωνα με το thestival, η φωτιά ξέσπασε σε αγροτοδασική έκταση και έκαιγε καλαμιές. Στο σημείο επιχείρησαν πέντε οχήματα με 10 πυροσβέστες. Σημειώνεται ότι η πυρκαγιά τέθηκε γρήγορα υπό έλεγχο.",False
newsbomb.gr,https://www.newsbomb.gr/ellada/story/1456987/epeisodia-sti-nea-filadelfeia-ta-teleftaia-nea-tis-ygeias-ton-travmation-apo-ton-erythro-stavro,ΕΛΛΑΔΑ,Επεισόδια στη Νέα Φιλαδέλφεια: Τα τελευταία νέα της υγείας των τραυματιών από τον «Ερυθρό Σταυρό»,2023-08-10T10:41:11+03:00,Newsbomb,"Newsbomb Στο ίδιο νοσοκομείο νοσηλεύεται και η μητέρα του 29χρονου, ο οποίος έχασε τη ζωή του από την καταδρομική επίθεση των χούλιγκαν της Ντινάμο Ζάγκρεμπ. Σταθερή και εκτός κινδύνου είναι η κατάσταση για τους τέσσερις τραυματίες που νοσηλεύονται στον «Ερυθρό Σταυρό» μετά τα επεισόδια στη Νέα Φιλαδέλφεια. Σύμφωνα με το MEGA, στο ίδιο νοσοκομείο νοσηλεύεται και η μητέρα του άτυχου Μιχάλη Κατσουρή, η οποία κατέρρευσε την Τρίτη στο άκουσα της είδησης του θανάτου του παιδιού της, παρουσιάζοντας συμπτώματα εμφράγματος. Παράλληλα, η μητέρα του άτυχου οπαδού της ΑΕΚ, κλήθηκε στην αναγνώριση της σορού του γιού της, όπου δεν άντεξε. Έτσι, οι γιατροί αποφάσισαν να παραμείνει κλινήρης. Σε ό,τι αφορά τους 4 τραυματίες, συνεχίζουν επίσης να νοσηλεύονται. Πρόκειται για τρεις Έλληνες, 26,47 και 48 ετών, νοσηλεύονται στη Νευροχειρουργική κλινική και είναι άπαντες εκτός κινδύνου. Ο τέταρτος τραυματίας είναι αλλοδαπός, 37 ετών, νοσηλεύεται φρουρούμενος και επικαλέστηκε κοιλιακό άλγος και υποβλήθηκε σε νέες εξετάσεις. ",True
newsbomb.gr,https://www.newsbomb.gr/ellada/ekklhsia/story/1456985/mitropolitis-anthimos-ypo-paraitisi-alloi-treis-mitropolites,ΕΚΚΛΗΣΙΑ,Μητροπολίτης Άνθιμος: Υπό παραίτηση άλλοι τρεις μητροπολίτες,2023-08-10T10:38:42+03:00,Newsbomb,"Newsbomb Ακόμη τρεις μητροπολίτες αναμένεται να ακολουθήσουν τον δρόμο της παραίτησης Με την επιλογή του διαδόχου του Μητροπολίτη Θεσσαλονίκης Άνθιμου θα ασχοληθεί η Ιερά Σύνοδος της Εκκλησίας της Ελλάδος που θα συνέλθει στις 9 Οκτωβρίου, ενώ στις 24 και 25 Αυγούστου θα συζητηθεί η παραίτηση του κ. Άνθιμου η οποία αναμένεται να γίνει αποδεκτή. Επικρατέστερος επικεφαλής της Μητρόπολης Θεσσαλονίκης εκτιμάται ότι θα είναι ο επίσκοπος Ωρεών, Φιλόθεος – αν και οι τελικές ζυμώσεις θα λάβουν χώρα τα τέλη Σεπτεμβρίου. Με τη χθεσινή ανακοίνωση της απόφασης του Μητροπολίτη Θεσσαλονίκης Άνθιμου να παραιτηθεί ανοίγει μια νέα σελίδα στην ιστορία της Εκκλησίας της Ελλάδος, καθώς αρχίζει πλέον η συζήτηση και για άλλους μητροπολίτες που, λόγω προχωρημένης ηλικίας ή προβλημάτων υγείας, αδυνατούν να ασκήσουν τα ποιμενικά καθήκοντά τους. Σύμφωνα με το ekklisiaonline, η Διαρκής Ιερά Σύνοδος αποφάσισε τη σύσταση τριμελούς Επιτροπής η οποία θα κληθεί να εξετάσει το θέμα, μια και αντίστοιχη κατάσταση επικρατεί και με τους μητροπολίτες Μηθύμνης Χρυσόστομο, Παραμυθίας Τίτο και Φλωρίνης Θεόκλητο, οι οποίοι ενδέχεται να παραιτηθούν. Αν δεν ακολουθηθεί η παραπάνω διαδικασία τότε αναμένεται η Επιτροπή να επισκεφθεί τις μητροπόλεις και να αξιολογήσει την κατάσταση και ακολούθως να ετοιμάσει εισήγηση σχετικά με την επάρκεια ή μη των μητροπολιτών να ασκήσουν τα λειτουργικά καθήκοντά τους. Όπως υπογραμμίζεται, ο αρχιεπίσκοπος Ιερώνυμος κινήθηκε με πολύ σεβασμό απέναντι στο πρόσωπο του Άνθιμου, καθώς τους συνδέουν κοινές διαδρομές και βιώματα. Στην περίπτωση της παραίτησης του Άνθιμου, ο Αρχιεπίσκοπος έκανε χρήση της δυνατότητας που του δίνει το άρθρο 34 του Καταστατικού Χάρτη της Εκκλησίας της Ελλάδος, ενεργοποιώντας την τριμελή αυτή επιτροπή, της οποίας πρόεδρος είναι πάντα ο πρόεδρος του Συμβουλίου της Επικρατείας.  Ο απερχόμενος Μητροπολίτης Άνθιμος που ενθρονίστηκε μητροπολίτης Θεσσαλονίκης στις 18 Ιουνίου 2004 αποτελεί σημαίνουσα και ιδιαίτερης βαρύτητας προσωπικότητα γιαντον εκκλησιαστικό χώρο. Διαθέτει ισχυρή προσωπικότητα, που κατά καιρούς προκάλεσε αναταράξεις με τις αμφιλεγόμενες απόψεις που εξέφρασε. Η μετάθεσή του στη μητρόπολη Θεσσαλονίκης εγκρίθηκε με οριακή πλειοψηφία από την Ιερά Σύνοδο ενώ προκάλεσε μεγάλη κρίση ανάμεσα στην Εκκλησία της Ελλάδος και το Οικουμενικό Πατριαρχείο.",False
newsbomb.gr,https://www.newsbomb.gr/ellada/story/1456979/kerkyra-mitera-katiggeile-ton-44xrono-syntrofo-tis-pos-aselgoyse-sta-pente-anilika-paidia-tis,ΕΛΛΑΔΑ,Κέρκυρα: Μητέρα κατήγγειλε τον 44χρονο σύντροφό της πως ασελγούσε στα πέντε ανήλικα παιδιά της,2023-08-10T10:29:44+03:00,Newsbomb,"Newsbomb Κέρκυρα: Ο 44χρονος συνελήφθη μετά την καταγγελία της 40χρονης συντρόφου του  Μία γυναίκα από την περιοχή Λευκίμμη της Κέρκυρα μετέβη το μεσημέρι της Τετάρτης (9/8) στο Αστυνομικό Τμήμα και κατήγγειλε τον 44χρονο σύντροφό της λέγοντας πως ασελγούσε στα πέντε παιδιά της ηλικίας από 9 έως 14 ετών. Συγκεκριμένα, η 40χρονη είπε στους αστυνομικούς πως οι αρρωστημένες πράξεις του συντρόφου τους της λάμβαναν χώρα τους τελευταίους μήνες. Σε βάρος του άνδρα σχηματίστηκε σχετική δικογραφία και αναμένεται να βρεθεί αντιμέτωπος με τη δικαιοσύνη.",False
newsbomb.gr,https://www.newsbomb.gr/ellada/story/1456978/lakis-nikolaou-gia-nea-filadelfeia-den-tha-einai-ta-teleftaia-thymata-ean-den-paroume-apofaseis,ΕΛΛΑΔΑ,Λάκης Νικολάου για Νέα Φιλαδέλφεια: Δεν θα είναι τα τελευταία θύματα εάν δεν πάρουμε αποφάσεις,2023-08-10T10:28:06+03:00,Newsbomb,"Newsbomb Για τη δολοφονία του 29χρονου Μιχάλη από χούλιγκαν της Ντινάμο Ζάγκρεμπ, μίλησε ο παλαίμαχος άσος της ΑΕΚ. Για τη βία στα γήπεδα, με αφορμή τα τραγικά επεισόδια με ένα νεκρό στη Νέα Φιλαδέλφεια, μίλησε στην ΕΡΤ και την εκπομπή «Συνδέσεις» ο παλαίμαχος ποδοσφαιριστής, Λάκης Νικολάου. «Δεν έπεσα από τα σύννεφα. Γιατί εδώ και 50 χρόνια, από τότε που έπαιζα ποδόσφαιρο και μετά την επταετία όπου καταφέραμε και φτιάξαμε τον Πανελλήνιο Σύνδεσμο Αμειβομένων Ποδοσφαιριστών, προσπαθήσαμε να βοηθήσουμε πάνω σε αυτό το θέμα της βίας στα γήπεδα. Η αλήθεια είναι ότι συμμετείχα σε πάρα πολλές επιτροπές, διαχρονικά, ακόμα και όταν παρακολουθούσα σαν γιατρός της ομάδας και για κάποια περίοδο υπήρξα και σύμβουλος στην Ελληνική Ποδοσφαιρική Ομοσπονδία, για κάποιους μήνες ήμουνα και πρόεδρος στην ΑΕΚ, είχα εκ των έσω δυνατότητα να παρακολουθήσω όλα τα γεγονότα που συμβαίνουν γύρω από τα γήπεδα. Ας μην ξεχνάμε στη δεκαετία του 80 είχαμε δύο θανάτους. Ο ένας στη Λάρισα από φωτοβολίδα που βρήκε στο στήθος τον άτυχο καθηγητή. Μια δολοφονία στο Χαριλάου σε φίλαθλο του ΠΑΟΚ με μαχαίρι. Αργότερα είχαμε συνάντηση οπαδών στην Παιανία σε αγώνα βόλεϊ. Αυτό ήταν ραντεβού θανάτου και μεταξύ συνδέσμων, υποτίθεται φιλάθλων» τόνισε ο κ. Νικολάου. «Στην εθνική οδό πέταξαν μολότοφ σε ένα αυτοκίνητο φιλάθλων του ΠΑΟΚ και είχαμε πάλι δύο νεκρούς. Αγώνας μπάσκετ πάλι με νεκρούς στη Γλυφάδα για να φτάσουμε στον Άλκη και στο Μιχάλη, το προχθεσινό γεγονός που έγινε και το οποίο το διοργάνωσαν η κροατική εγκληματική οργάνωση, η οποία κρύπτεται κάτω από το μανδύα της Ντιναμό Ζάγκρεμπ, όπως και όλες οι όλοι οι σύνδεσμοι νομίζω ότι κρύβονται κάτω από το μανδύα των ομάδων» σημείωσε και πρόσθεσε: «Πρέπει να δούμε ποιοι είναι οι σύνδεσμοι αυτοί οι οποίοι προσφέρουν πράγματι στην ομάδα ή προσφέρουν γενικά στη φίλαθλο ιδέα. Γιατί αυτή είναι η σημασία των συνδέσμων. Δεν είναι καμία άλλη σημασία. Έτσι λοιπόν θα πρέπει λίγο να εφαρμόσουμε τους νόμους που μπορούν να αποκλείσουν συνδέσμους οι οποίοι έχουν ξεφύγει από αυτό τον σκοπό. Δεν σας κρύβω ότι συμμετείχα σε πάρα πολλές επιτροπές που προσπαθούσαμε να καταπολεμήσουμε τη βία. Δυστυχώς φτάναμε πάντα σε κάποιες αποφάσεις και όταν ζητούσαμε την εφαρμογή τους υπήρχε μία απαγορευτική θέση. Δυστυχώς δεν μπορούμε να εφαρμόσουμε αυτά τα μέτρα γιατί έχουν πολιτικό κόστος, ανεξάρτητα ποια ήταν η κυβέρνηση η οποία υπήρχε». «Θα πρέπει να ξεπεράσουμε αυτό που ονομάζεται πολιτικό κόστος, αλλιώς δεν θα έχουμε λύση. Θα πρέπει να ληφθούν μέτρα και θα πρέπει να δούμε αυτές τις ομαδικές, τις οπαδικές οργανώσεις, μέχρι ποιο σημείο μπορούν να βοηθήσουν τον αθλητισμό ή όχι. Να καθίσει κάτω και η πολιτεία να εφαρμόσει πλέον τους νόμους, τις διατάξεις οι οποίες υπάρχουν. Σίγουρα υπάρχει νόμος που μπορεί να βοηθήσει σε αυτό και να εφαρμοστεί. Δηλαδή οι σύνδεσμοι οι οποίοι ξεφεύγουν θα πρέπει να κλείνουν, θα πρέπει να τιμωρηθούν».  Ο κ. Νικολάου έκανε και μια δραματική πρόβλεψη: «Δυστυχώς δεν είναι τα τελευταία θύματα αυτά, αν δεν πάρουμε σοβαρές αποφάσεις για να σταματήσουμε τουλάχιστον αυτά τα άτομα, τα οποία δεν έχουν καμία σχέση με τον αθλητισμό και παρεισφρέουν μέσα σε αυτούς τους συνδέσμους, παρασύροντας και τα νέα παιδιά, τα οποία βρίσκουν κατά κάποιο τρόπο μία λύση στα προβλήματά τους εντασσόμενα στους συνδέσμους».",False
newsbomb.gr,https://www.newsbomb.gr/ellada/story/1456973/mesologgi-itan-imilipothymi-lene-oi-astynomikoi-sotires-tis-4xronis-pou-ksexastike-se-aftokinito,ΕΛΛΑΔΑ,"Μεσολόγγι: «Ήταν ημιλιπόθυμη», λένε οι αστυνομικοί – σωτήρες της 4χρονης που ξεχάστηκε σε αυτοκίνητο",2023-08-10T10:05:52+03:00,Newsbomb,"Newsbomb Σε ημιλιπόθυμη κατάσταση βρισκόταν το 4χρονο κοριτσάκι που εντοπίστηκε κλειδωμένο μέσα σε αυτοκίνητο, στο Μεσολόγγι. Σωτήρια αποδείχθηκε η άμεση επέμβαση της Αστυνομίας σε περιστατικό που συνέβη στο Μεσολόγγι, προχθές το βράδυ (08/08). Περαστικοί εντόπισαν κλειδωμένο ένα κοριτσάκι μέσα σε όχημα σε προαύλιο χώρο σούπερ μάρκετ της πόλης. Επί τόπου έσπευσαν αστυνομικοί, οι οποίοι έσπασαν το τζάμι του οχήματος και έβγαλαν από μέσα το παιδί σε ημιλιπόθυμη κατάσταση. Όπως ανέφεραν οι αστυνομικοί Δημήτρης Τσήλιος και Παντελής Καρδάκας, εκείνη τη μέρα, η θερμοκρασία είχε φθάσει τους 35℃ και το κοριτσάκι βρισκόταν δεμένο σε καθισματάκι, ιδρωμένο και σε ημιλοπόθυμη κατάσταση. «Ήμασταν σε περιπολία με τις μηχανές το απόγευμα της Τρίτης και πήρα σήμα ότι σε σούπερ μάρκετ υπάρχει παιδί κλειδωμένο σε όχημα. Σε ένα λεπτό, φθάσαμε στο σημείο και διαπιστώσαμε ότι σε κλειδωμένο –με συναγερμό– αυτοκίνητο και φιμέ τζάμια υπάρχει παιδί δεμένο σε καθισματάκι, ιδρωμένο και σε ημιλοπόθυμη κατάσταση. Εκείνη την ώρα, έξω είχε 35℃ και μέσα στο αυτοκίνητο τουλάχιστον 40℃. Αμέσως σπάσαμε το τζάμι και απεγκωβίσαμε το παιδάκι. Του ρίξαμε νερό και αμέσως με περιπολικά το μεταφέραμε στο νοσοκομείο. Ο πατέρας ήταν στο σούπερ μάρκετ και όταν βγήκε, μάς είπε ότι δεν θυμόταν ότι είχε το παιδί μέσα στο αυτοκίνητο», τόνισαν, μιλώντας στον ANT1. Το κοριτσάκι παραμένει νοσηλευόμενο για προληπτικούς λόγους, ενώ, εις βάρος του πατέρα, ο οποίος συνελήφθη, έχει σχηματισθεί δικογραφία για έκθεση της ανήλικης κόρης του, σε κίνδυνο.  «Συνελήφθη, χθες το βράδυ, στο Μεσολόγγι, από αστυνομικούς του Τμήματος Ασφάλειας Μεσολογγίου, ένας ημεδαπός άνδρας, σε βάρος του οποίου σχηματίστηκε δικογραφία για έκθεση της ανήλικης κόρης του. Ειδικότερα, χθες το βράδυ, οι αστυνομικοί της ομάδας ΔΙΑΣ του Αστυνομικού Τμήματος Μεσολογγίου, εντόπισαν σε χώρο στάθμευσης υπεραγοράς, ένα ανήλικο κορίτσι, ηλικίας 4 ετών μέσα σε κλειδωμένο όχημα. Η ανήλικη μεταφέρθηκε στο Γενικό Νοσοκομείο Αγρινίου, όπου παραμένει νοσηλευόμενη για προληπτικούς λόγους».",False
newsbomb.gr,https://www.newsbomb.gr/ellada/story/1456967/nea-filadelfeia-to-xalasmeno-tilefono-tis-elas-adiavastes-diatages-kai-paraleipseis,ΕΛΛΑΔΑ,Νέα Φιλαδέλφεια: Το «χαλασμένο τηλέφωνο» της ΕΛΑΣ – Αδιάβαστες διαταγές και παραλείψεις,2023-08-10T09:47:52+03:00,Newsbomb,"Newsbomb Η ακολουθία λαθών από τις περιφερειακές υπηρεσίες και το αρχηγείο της Αστυνομίας αποκαλύπτονται στην υπόθεση της δολοφονικής επίθεσης χούλιγκαν της Ντιναμό Ζάγκρεμπ στη Νέα Φιλαδέλφεια, όπου ο 29χρονος Μιχάλης Κατσουρής «έχασε» τη ζωή του. Μία αλληλουχία λαθών και παραλείψεων από τις περιφερειακές υπηρεσίες και το αρχηγείο της ΕΛΑΣ αποκαλύπτεται στην υπόθεση της φονικής συμπλοκής στη Νέα Φιλαδέλφεια, με θύμα τον 29χρονο Μιχάλη Κατσουρή. Διαταγές που καθυστέρησαν να εκδοθούν, κατεπείγοντα σήματα που δε διαβάσθηκαν, αστυνομικοί που περιπολούσαν, αλλά έλαβαν  εντολή να επιστρέψουν στη βάση τους, πριν ολοκληρώσουν την αποστολή τους, έρχονται στο φως με αιτία τα δραματικά γεγονότα που εκτυλίχθηκαν τη νύχτα της Δευτέρας (07/08), έξω από το γήπεδο της ΑΕΚ, όπως σημειώνει η «Καθημερινή». Διαταγές που καθυστέρησαν να εκδοθούν, κατεπείγοντα σήματα που δε διαβάσθηκαν, αστυνομικοί που περιπολούσαν, αλλά έλαβαν εντολή να επιστρέψουν στη βάση τους, πριν ολοκληρώσουν την αποστολή τους, έρχονται στο φως με αιτία τα δραματικά γεγονότα που εκτυλίχθηκαν τη νύχτα της Δευτέρας (07/08), έξω από το γήπεδο της ΑΕΚ. Αποκαλυπτική της έλλειψης κεντρικού συντονισμού και επικοινωνίας μεταξύ των συναρμόδιων υπηρεσιών είναι η διχογνωμία μεταξύ των αστυνομικών της Περιφέρειας Ηπείρου και της Ασφάλειας Αττικής για τον αριθμό των Κροατών που ελέγχθηκαν στα ελληνοαλβανικά σύνορα στην Κακαβιά. Οι πρώτοι αναφέρουν ότι ήλεγξαν 15 αυτοκίνητα με οπαδούς της Ντιναμό Ζάγκρεμπ και διαβίβασαν με μέιλ στην Αθήνα τους αριθμούς κυκλοφορίας των Ι.Χ. και τα ονόματα των επιβαινόντων. Όμως, πηγές από την υποδιεύθυνση Αντιμετώπισης Βίας στους Αθλητικούς Χώρους (ΥΑΒΑΧ) τούς διαψεύδουν. Λένε ότι η ενημέρωση που έλαβαν από συναδέλφους τους στον μεθοριακό σταθμό αφορούσε μόλις δύο Ι.Χ. με κροατικές πινακίδες, καθώς και ότι ο έλεγχος έγινε κατόπιν δικής τους προτροπής. Ακόμη μεγαλύτερο ενδιαφέρον παρουσιάζει η αλληλουχία των αστυνομικών ενεργειών μετά την ενημέρωση της ΕΛΑΣ από τις Αρχές του Μαυροβουνίου για τη μετακίνηση των οργανωμένων οπαδών. Το γραφείο της Interpol Μαυροβουνίου έστειλε σήμα στην ΕΛΑΣ στις 10:00 της Δευτέρας, με το αρχηγείο ωστόσο να εκδίδει μία αόριστη διαταγή, που καλούσε τις αστυνομικές υπηρεσίες να λάβουν «επιβαλλόμενα αστυνομικά μέτρα». Αν και η διαταγή έχει την ένδειξη «κατεπείγον», εστάλη από το αρχηγείο προς τις περιφερειακές υπηρεσίες 14:00 και 16:00. Μάλιστα, περισσότερες από μία πηγές ενημέρωσης αναφέρουν στην «Κ» ότι από το ηλεκτρονικό σύστημα αλληλογραφίας της ΕΛΑΣ (Police On Line) φαίνεται ότι οι αξιωματικοί των περιφερειακών υπηρεσιών είτε διάβασαν με καθυστέρηση τη διαταγή (σ.σ. μετά τις 19:00) είτε δεν τη διάβασαν καθόλου. Ορισμένοι μάλιστα απ’ αυτούς φέρεται να προέβησαν ετεροχρονισμένα (σ.σ. την επομένη της δολοφονίας) σε ενέργειες, προκειμένου να καλύψουν την αδράνειά τους.  Τα επιχειρησιακά λάθη, ωστόσο, δεν σταματούν εδώ. Κατόπιν εισήγησης της Υποδιεύθυνσης Αντιμετώπισης Βίας στους Αθλητικούς Χώρους, στα διόδια της Ελευσίνας είχαν διατεθεί αστυνομικοί της ΟΠΚΕ, της Τροχαίας, αλλά και μία μοτοσικλέτα με δύο αστυνομικούς της Ασφάλειας. Αποστολή τους να εντοπίσουν το κονβόι με τους Κροάτες χούλιγκαν, τα ίχνη του οποίου αγνοούνταν μετά τη διέλευση των ελληνοαλβανικών συνόρων. Το διάστημα μεταξύ 19:00 και 20:00, ωστόσο, στις δυνάμεις της ΟΠΚΕ και της Τροχαίας δόθηκε εντολή από το κέντρο επιχειρήσεων της ΓΑΔΑ για «αποδέσμευση». Τελικά, η αυτοκινητοπομπή με τους 100 – 120 Κροάτες πέρασε από το σημείο στις 22:00 κι ενώ στα διόδια είχε απομείνει μόνο το δίκυκλο της Ασφάλειας με τους δύο αστυνομικούς με πολιτικά. Οι τελευταίοι εντόπισαν τα οχήματα αλλά μόλις αυτά μπήκαν στην Αττική Οδό, τα έχασαν. Αναφέρεται σχετικά στη δικογραφία που συνέταξε η ΕΛΑΣ: «Την 22:00 ώρα, από εποχούμενη περιπολία της υπηρεσίας μας, εντοπίστηκαν να διέρχονται από τα διόδια της Ελευσίνας 25 οχήματα. Στην έξοδο της Αττικής Οδού, τα οχήματα διασπάστηκαν, αναπτύσσοντας ταχύτητα και άλλα συνέχισαν να κινούνται επί της Εθνικής Οδού και άλλα εισήλθαν στην Αττική Οδό, με αποτέλεσμα να μην είναι πλέον δυνατή η επιτήρησή τους». Όσα έχουν αποτυπωθεί στη δικογραφία επιβεβαιώνουν τις πληροφορίες σύμφωνα με τις οποίες οι αστυνομικοί ενημερώθηκαν τελικά για το δρομολόγιο των χούλιγκαν από σταθμάρχη του Ηλεκτρικού: «Περί την 10.55 μ.μ. από τη ΣΤΑΣΥ υπήρξε ενημέρωση για περίπου 100 άτομα με κουκούλες και αντικείμενα στον σταθμό “Ειρήνη”, ενώ επί της οδού Νερατζιωτίσσης εντοπίστηκαν σταθμευμένα τα οχήματα με κροατικές πινακίδες που αναζητούνταν», αναφέρεται στο έγγραφο της ΕΛΑΣ. Στις 11 το βράδυ, οι Κροάτες χούλιγκαν και οι Ελληνες συνεργοί τους εντοπίστηκαν στον σταθμό «Περισσός» να κατευθύνονται πεζή προς το γήπεδο της Νέας Φιλαδέλφειας. Τους είδαν αστυνομικοί της ομάδας ΔΡΑΣΗ, που είχαν μόλις 10 λεπτά νωρίτερα πάρει εντολή να μεταβούν στο σημείο. Ο επικεφαλής της δύναμης ζήτησε ενισχύσεις με ακόμη δύο ομάδες ΔΡΑΣΗ και μία ΟΠΚΕ να φτάνουν στο σημείο μερικά λεπτά αργότερα. Η αρχική εντολή από το κέντρο επιχειρήσεων προς τους αστυνομικούς ήταν να παρακολουθούν τις κινήσεις των χούλιγκαν «εκ του μακρόθεν» και μόνο όταν ο υπαστυνόμος – επικεφαλής της δύναμης ζήτησε άδεια να επέμβουν, το κέντρο επιχειρήσεων του άναψε το πράσινο φως, με τους αστυνομικούς να προχωρούν στις συλλήψεις των χούλιγκαν. Στους συλληφθέντες συγκαταλέγονται δύο οργανωμένοι οπαδοί του Παναθηναϊκού, οι οποίοι στο παρελθόν έχουν κατηγορηθεί για συμμετοχή σε επεισόδια, ληστείες κ.ά. Τους αποδίδεται ρόλος συνδέσμου με τους Κροάτες χούλιγκαν, ωστόσο πηγές της αστυνομίας αναφέρουν ότι και οργανωμένοι οπαδοί της ΑΕΚ είχαν προετοιμαστεί για «μάχη». Εις βάρος των 105 συλληφθέντων σχηματίστηκε δικογραφία για τρία κακουργήματα, μεταξύ των οποίων και αυτό της ανθρωποκτονίας, δίχως να έχει προκύψει ποιος κατάφερε το μοιραίο χτύπημα στον Μιχάλη Κατσουρή. Αυτό θα προκύψει μέσα από τη διαδικασία λήψης DNA από τους συλληφθέντες και τα πειστήρια και της αντιπαραβολής του με γενετικό υλικό από τη σορό του 29χρονου. Στα πειστήρια συγκαταλέγονται σουγιάδες, ξύλα με καρφιά και κηλίδες αίματος, κοντάρια κ.λπ. Χθες (09/08), πηγές του Υπουργείου τόνισαν ότι στο πλαίσιο της ΕΔΕ θα εξεταστούν 15-20 στελέχη του σώματος. Μάλιστα, τις βραδινές ώρες ο υπουργός Γ. Οικονόμου, ο Υφυπουργός Κ. Κατσαφάδος και ο Αρχηγός της ΕΛΑΣ Λ. Μαυρόπουλος επισκέφθηκαν τη ΓΑΔΑ προκειμένου να ενημερωθούν για όσα συνέβησαν τη Δευτέρα. Η έλλειψη κεντρικού συντονισμού μεταξύ των συναρμόδιων υπηρεσιών προκύπτει και από τη διχογνωμία μεταξύ των αστυνομικών της Περιφέρειας Ηπείρου και της Ασφάλειας Αττικής για τον αριθμό των Κροατών που ελέγχθηκαν στα ελληνοαλβανικά σύνορα στην Κακαβιά. Οι πρώτοι αναφέρουν ότι ήλεγξαν 15 αυτοκίνητα με οπαδούς της Ντιναμό Ζάγκρεμπ και διαβίβασαν με μέιλ στην Αθήνα τους αριθμούς κυκλοφορίας των οχημάτων και τα ονόματα των επιβαινόντων. Πηγές της Υποδιεύθυνσης Αντιμετώπισης Βίας στους Αθλητικούς Χώρους (ΥΑΒΑΧ) λένε ότι η ενημέρωση που έλαβαν από συναδέλφους τους στον μεθοριακό σταθμό αφορούσε μόλις δύο Ι.Χ. Αστυνομικοί της ΟΠΚΕ, της Τροχαίας αλλά και μία μοτοσικλέτα με δύο αστυνομικούς της Ασφάλειας είχαν αποστολή να εντοπίσουν το κονβόι με τους Κροάτες χούλιγκαν, τα ίχνη του οποίου αγνοούνταν μετά τη διέλευση των ελληνοαλβανικών συνόρων. Στο διάστημα μεταξύ 7 και 8 μ.μ. ωστόσο, στις δυνάμεις της ΟΠΚΕ και της Τροχαίας δόθηκε εντολή από το κέντρο επιχειρήσεων της ΓΑΔΑ για «αποδέσμευση». Τελικά η αυτοκινητοπομπή με τους 100-120 Κροάτες πέρασε από τα διόδια Ελευσίνας στις 10 μ.μ. «Περί την 10.55 μ.μ. από τη ΣΤΑΣΥ υπήρξε ενημέρωση για περίπου 100 άτομα με κουκούλες και αντικείμενα στον σταθμό «Ειρήνη», ενώ επί της οδού Νερατζιωτίσσης εντοπίστηκαν σταθμευμένα τα οχήματα με κροατικές πινακίδες που αναζητούνταν», αναφέρεται στο έγγραφο της ΕΛΑΣ.",False
newsbomb.gr,https://www.newsbomb.gr/ellada/story/1456966/volos-apo-to-glenti-sto-kratitirio-synelifthi-o-pateras-tou-gamproy-gia-diataraksi-koinis-isyxias,ΕΛΛΑΔΑ,Βόλος: Από το γλέντι στο κρατητήριο - Συνελήφθη ο πατέρας του γαμπρού για διατάραξη κοινής ησυχίας,2023-08-10T09:46:11+03:00,Newsbomb,"Newsbomb Ανεξέλεγκτη τροπή έλαβε ένας γάμος στον Βόλο. Πίσω από τα κάγκελα βρέθηκε ο πατέρας του γαμπρού που διοργάνωσε γλέντι με 3.000 καλεσμένους, στη Νέα Ιωνία Βόλου, για την χαρά του παιδιού του. Σύμφωνα με το gegonota.news, το μεγάλο γλέντι κράτησε μέχρι τις 5.30 το πρωί οπότε και συνελήφθη ο πατέρας του γαμπρού για διατάραξη κοινής ησυχίας, καθώς τα τηλέφωνα διαμαρτυρίας «έπεφταν» βροχή στην αστυνομία. Η ορχήστρα έπαιζε αδιάκοπα από το απόγευμα και οι συμπέθεροι εμφανίστηκαν ως διοργανωτές, με αποτέλεσμα να συλληφθεί ο ένας, που χθες οδηγήθηκε στο αυτόφωρο και κρίθηκε ένοχος. Καταδικάστηκε σε ποινή φυλάκισης 30 ημερών με τριετή αναστολή και αφέθηκε ελεύθερος.",False
newsbomb.gr,https://www.newsbomb.gr/ellada/story/1456963/i-astynomia-anakalypse-ton-drako-tis-vouliagmenis-me-ti-voitheia-mentioum,ΕΛΛΑΔΑ,Η αστυνομία ανακάλυψε τον «Δράκο της Βουλιαγμένης» με τη βοήθεια μέντιουμ,2023-08-10T09:39:38+03:00,Newsbomb,"Newsbomb Σαν σήμερα το 1954 εκτελέστηκε ο «Δράκος της Βουλιαγμένης», Μιχάλης Στεφανόπουλος, ο οποίος είχε ταλαιπωρήσει εκείνη την εποχή τις Αρχές. Ήταν Αύγουστος του 1953... Ο δημόσιος υπάλληλος Θεόδωρος Δέγλερης, βρισκόταν σε ερωτική περίπτυξη με την κοπέλα του Σοφία Μαναβάκη στο Μικρό Καβούρι. Ο «ματάκιας» που τους παρατηρούσε τους επιτέθηκε. Ήταν μέσα στο σκοτάδι. Σκότωσε εν ψυχρώ τον άνδρα και έκλεψε τα χρήματα από τη γυναίκα. Διαβάστε περισσότερα στο gazzetta",False
newsbomb.gr,https://www.newsbomb.gr/ellada/story/1456962/paramenei-karfomeni-ston-egkefalo-tou-29xronou-apo-ti-messara-i-sfaira-afantos-o-drastis,ΕΛΛΑΔΑ,Παραμένει καρφωμένη στον εγκέφαλο του 29χρονου από τη Μεσσαρά η σφαίρα - Άφαντος ο δράστης,2023-08-10T09:38:10+03:00,Newsbomb,"Newsbomb Κρίσιμες οι επόμενες ώρες για τον 29χρονο που πυροβολήθηκε από έναν 22χρονο μέσα στο αυτοκίνητό του. Στο Βενιζέλειο Νοσοκομείο Ηρακλείου, σε κρίσιμη, αλλά σταθερή κατάσταση συνεχίζει να νοσηλεύεται ο 29χροος άνδρας που πυροβολήθηκε, όσο ήταν εν κινήσει μέσα στο αυτοκίνητό του, τα ξημερώματα της περασμένης Πέμπτης από 22χρονο, στη Μεσσαρά. Σύμφωνα με τον διευθυντή της ΜΕΘ του νοσοκομείου Ανέστη Κιούλπαλη, ο νεαρός δεν έχει παρουσιάσει άλλες επιπλοκές, ενώ γίνονται προσπάθειες για τη σταδιακή αφύπνισή του, προκειμένου να αξιολογηθεί η νευρολογική του κατάσταση. «Ο νεαρός είναι ακόμα σε καταστολή και χωρίς άλλες σοβαρές επιπλοκές. Και είμαστε σε φάση αφύπνισης», δήλωσε στο neakriti.gr και στην ΚΡΗΤΗ ΤV, ο διευθυντής της ΜΕΘ του Βενιζέλειου Νοσοκομείου Ηρακλείου Ανέστης Κιούλπαλης και πρόσθεσε ότι πάντα σε κρανιοεγκεφαλικές κακώσεις πρώτα περιμένουν οι γιατροί να υποχωρήσει το οίδημα και ακολούθως γίνεται η αφύπνιση για να διαπιστωθεί η νευρολογική κατάσταση του ασθενούς. «Εάν καταλαβαίνει, εάν ανοίγει τα μάτια του, εάν μπορεί να μιλήσει», λέει μεταξύ άλλων ο κ. Κιούλπαλης. Στο μεταξύ, η σφαίρα παραμένει καρφωμένη στον εγκέφαλο του 29χρονου και σε εξαιρετικά δύσκολο σημείο. Ωστόσο σε επόμενη φάση θα γίνουν προσπάθειες για την αφαίρεσή της. «Η σφαίρα είναι σε σημείο που δεν είναι προσπεράσιμη. Τώρα σε δεύτερη φάση, ενδεχομένως θα γίνει μια προσπάθεια ίσως να αφαιρεθεί. Ίσως σε κάποιο άλλο κέντρο νευροχειρουργικό όπου έχουν μεγαλύτερη εμπειρία. Αυτό είναι κάτι το οποίο θα το αποφασίσουν οι ίδιοι οι νευροχειρουργοί», όπως είπε ο διευθυντής της ΜΕΘ του Βενιζέλειου Νοσοκομείου Ηρακλείου Ανέστης Κιούλπαλης, που πρόσθεσε ότι η σφαίρα δυστυχώς έχει περάσει από το κέντρο του εγκεφάλου και βρίσκεται κοντά σε λοβό του, «αλλά δεν είναι αρκετά περιφερειακά που να μπορεί να βγει χωρίς να κάνει μεγαλύτερη ζημιά στον εγκέφαλο...». Την ίδια ώρα, ο 22χρονος, ο οποίος κατηγορείται ότι πυροβόλησε τον 29χρονο, εξακολουθεί να παραμένει άφαντος...  Πληροφορίες αναφέρουν ότι του αιματηρού περιστατικού είχε προηγηθεί, λίγα λεπτά νωρίτερα, λογομαχία μεταξύ θύματος και του φερόμενου ως δράστη, με αφορμή μια προσπέραση. Άγνωστο παραμένει αν προηγήθηκε οποιαδήποτε παρεξήγηση μεταξύ τους στο γλέντι στο Τυμπάκι, όπου διασκέδαζαν νωρίτερα τόσο ο 29χρονος φοιτητής όσο ο 22χρονος και η παρέα του. Λίγο πριν τις 3 τα ξημερώματα της περασμένης Πέμπτης στη διασταύρωση της Γαλιάς ο 22χρονος κοντράρεται με τον 29χρονο. Τα αυτοκίνητά τους βρίσκονται στην ίδια ευθεία και κινούνται με χαμηλή ταχύτητα όταν περνούν μπροστά από κάμερα που καταγράφει λίγα λεπτά αργότερα τη λάμψη από τον μοιραίο πυροβολισμό, ενώ το αυτοκίνητο του θύματος, ακολουθώντας τρελή πορεία, πέφτει σε χαντάκι 15 μέτρα μακριά. Ο 29χρονος λίγο νωρίτερα μιλούσε στο τηλέφωνο με μέλος της οικογένειάς του, που τον κάλεσε ξανά στο κινητό χωρίς να λάβει απάντηση. Βγήκαν στον δρόμο για να τον ψάξουν και αυτό φαίνεται πως έσωσε τη ζωή του, αφού μεταφέρθηκε στο Κέντρο Υγείας και από εκεί στο Βενιζέλειο, όπου εντοπίστηκε η σφαίρα καρφωμένη στο κεφάλι του. Η ευκολία με την οποία βγαίνουν τα όπλα στη Μεσαρά προκαλεί τρόμο στους κατοίκους της περιοχής, που νιώθουν να κινδυνεύουν ανά πάσα στιγμή. Η δικογραφία βρίσκεται ήδη στα χέρια εισαγγελέα και ανακρίτριας και έχει εκδοθεί ένταλμα σύλληψης σε βάρος του 22χρονου.",True
newsbomb.gr,https://www.newsbomb.gr/ellada/story/1456961/attiki-epestrepsan-oi-thyroroi-stis-eisodous-polykatoikion-poia-ta-kathikonta-tous,ΕΛΛΑΔΑ,Αττική: Επέστρεψαν οι θυρωροί στις εισόδους πολυκατοικιών – Ποια τα καθήκοντά τους,2023-08-10T09:38:09+03:00,Newsbomb,"Newsbomb Γιατί είναι αναγκαίοι οι θυρωροί στις πολυκατοικίες Στην τηλεόραση του MEGA ο Γιώργος Βαμβακάς, πρόεδρος της ομοσπονδίας θυρωρών, αποκάλυψε ότι στο παρελθόν το επάγγελμα του θυρωρού ήταν «κλειστό». «Αν κάποιος ήθελε να γίνει θυρωρός αγόραζε το επάγγελμα, γιατί ήταν ”κλειστό”. Η τιμής της αγοράς ήταν διπλάσια τιμή από τα διαμερίσματα, όπως είναι οι άδειες για τα ταξί σήμερα», ανέφερε χαρακτηριστικά ο θυρωρός. Πόσοι εγγεγραμμένοι θυρωροί υπάρχουν σήμερα; Η ομοσπονδία έχει συνολικά 1500 μέλη σε Αθήνα, Πειραιά και Θεσσαλονίκη. Ωστόσο ο πραγματικός αριθμός των θυρωρών είναι μεγαλύτερος, περίπου απαριθμούνται 4.οοο.  Γιατί είναι αναγκαίοι οι θυρωροί; Τα κτίρια που έχουν την δυνατότητα να έχουν θυρωρούς και προσωπικό καθαριότητας δημιουργούν υπεραξία κι έχουν άλλη θέση στην αγορά ακινήτων. Μάλιστα, όπως είπε ο πρόεδρος της ομοσπονδίας θυρωρών, οι ασφαλιστικές εταιρείες όταν τα κτίρια έχουν θυρωρούς, τότε τα ασφάλιστρα μειώνονται περίπου κατά 20%. Σημειώνεται ότι οι θυρωροί είναι υπεύθυνοι για την εύρυθμη λειτουργία του κτιρίου που εργάζονται και δίνουν προσοχή και στο κομμάτι της ασφάλειας. Αξίζει να σημειωθεί ότι στο επάγγελμα του θυρωρού έχουν ενταχθεί πολύ νέοι σε ηλικία άνθρωποι. Για αυτό το λόγο έχουν δημιουργηθεί λίστες αναμονής για μία θέση θυρωρού.",True
newsbomb.gr,https://www.newsbomb.gr/ellada/story/1456957/o-dikigorikos-syllogos-aigiou-zita-tin-peitharxiki-dioksi-tou-dikigorou-ton-kroaton-xoyligkan,ΕΛΛΑΔΑ,Ο Δικηγορικός Σύλλογος Αιγίου ζητά την πειθαρχική δίωξη του δικηγόρου των Κροατών χούλιγκαν,2023-08-10T09:20:08+03:00,Newsbomb,"Newsbomb Λόγω της ανάρτησης του συνηγόρου υπεράσπισης των μελών των “Bad Blue Boys”, που αποκάλεσε «αποβράσματα» τους οπαδούς της ΑΕΚ. Ο Δικηγορικός Σύλλογος Αιγίου συνέταξε αναφορά, στην οποία ζήτησε την πειθαρχική δίωξη του νομικού εκπροσώπου των Κροατών χούλιγκαν που πραγματοποίησαν τη δολοφονική επίθεση στη Νέα Φιλαδέλφεια. «Όπως κινήσετε τις απαραίτητες διαδικασίες για την πειθαρχική δίωξη του Ντάβοριν Κάρατσιτς (Davorin Karacic), δικηγόρου Κροατίας», τονίσθηκε στο αίτημα που κατέθεσε ο Δικηγορικός Σύλλογος Αιγίου, στο Συμβούλιο Δικηγορικών Συλλόγων της Ευρωπαϊκής Ένωσης. Το Διοικητικό Συμβούλιο Αιγίου συνέταξε την αναφορά, την οποία υπογράφουν ο Πρόεδρος, Γεώργιος Μπέσκος· ο Αντιπρόεδρος, Αλέξανδρος Μανωλόπουλος· ο Γενικός Γραμματέας, Αθανάσιος Ρομποτής· ο ταμίας, Απόστολος Ζεντέφης και το μέλος, Μαρία – Σεμίνα Μπολοβίνη.  Την ανάρτηση του δικηγόρου που έχει εκπροσωπήσει μέλη των «Bad Blue Boys», που αποκάλεσε «αποβράσματα» τους οπαδούς της ΑΕΚ σχολίασε ο Κροατικός Δικηγορικός Σύλλογος Χαμό προκάλεσε η ανάρτηση του Ντάβοριν Κάρατσιτς στο Facebook, όπου μεταξύ άλλων έγραψε πως «οι οπαδοί της ΑΕΚ είναι τα μεγαλύτερα ανθρώπινα αποβράσματα που υπάρχουν. Είναι ανθρώπινα σκουπίδια, ναρκομανείς, αριστεροί και αναρχικοί, που πετούν μολότοφ και ποδοπατούν κεφάλια». Μάλιστα, ο δικηγόρος που έχει εκπροσωπήσει μέλη των «Bad Blue Boys» σε αρκετές δίκες και είναι δηλωμένος οπαδός της Ντινάμο Ζάγκρεμπ υποστήριξε πως γεγονότα συνέβησαν τελείως διαφορετικά και σε καμία περίπτωση δεν διαδραματίστηκαν, όπως τα περιγράφουν τα μέσα ενημέρωσης. Η μεγαλύτερη κροατική ιστοσελίδα (INDEX) επικοινώνησε με τον Κροατικό Δικηγορικό Σύλλογο για το αν έχει ασκηθεί πειθαρχική δίωξη εναντίον του Κάρατζιτς και ενημέρωσε πως γίνονται όλες οι απαραίτητες ενέργειες για να παρθούν οι ορθότερες αποφάσεις. «Σχετικά με την ερώτησή σας για τις αναρτήσεις του Ντάβοριν Κάρατζιτς, δικηγόρου στο Ζάγκρεμπ, ο οποίος στο προφίλ του στο Facebook αναφέρθηκε στη σύγκρουση μεταξύ οπαδών των συλλόγων της Ντιναμό και της ΑΕΚ, σας ενημερώνουμε ότι η Πειθαρχική Εισαγγελία του Κροατικού Δικηγορικού Συλλόγου έχει σχηματίσει επίσημα πειθαρχική έρευνα, βάσει των διατάξεων του Καταστατικού του Κροατικού Δικηγορικού Συλλόγου. Θα διεξαχθούν έρευνες κατά του διορισμένου δικηγόρου, προκειμένου να διαπιστωθεί εάν υπάρχουν λόγοι για τη λήψη απόφασης για κίνηση πειθαρχικής διαδικασίας. Οι πειθαρχικές διαδικασίες ενώπιον των πειθαρχικών οργάνων του Κροατικού Δικηγορικού Συλλόγου ορίζονται από τις διατάξεις του νόμου για τον δικηγορικό σύλλογο και το καταστατικό του δικηγορικού συλλόγου της Κροατίας και στις πειθαρχικές διαδικασίες, βάσει των διατάξεων του άρθρου 76 του νόμου για τον δικηγορικό σύλλογο. Εφαρμόζονται, παράλληλα, οι διατάξεις του Ποινικού Κώδικα και του Νόμου για την Ποινική Δικονομία», ήταν η απάντηση του δικηγορικού συλλόγου Κροατίας.",True
newsbomb.gr,https://www.newsbomb.gr/ellada/story/1456955/thessaloniki-proklitiki-anartisi-tis-dinamo-kievou-ligo-prin-ton-agona-me-ton-ari,ΕΛΛΑΔΑ,Θεσσαλονίκη: Προκλητική ανάρτηση οπαδών της Ντιναμό Κιέβου λίγο πριν τον αγώνα με τον Άρη,2023-08-10T09:17:42+03:00,Newsbomb,"Newsbomb Προκλητικοί οι οπαδοί της Ντιναμό Κιέβου πριν τον αγώνα με τον Άρη στη Θεσσαλονίκη Σε μία προκλητική, αν μη τι άλλο, κίνηση προέβησαν οπαδοί της Ντιναμό Κιέβου, λίγο πριν τον αγώνα με τον Άρη που θα διεξαχθεί απόψε, στις 21.15, στο Κλεάνθης Βικελίδης, στη Θεσσαλονίκη. Δημοσίευσαν σε ιστοσελίδα, φωτογραφία, στην οποία απεικονίζονται δύο ρουκέτες, δηλώνοντας έτσι την συμπαράστασή τους στους Κροάτες που συνελήφθησαν, μετά το αιματηρό περιστατικό οπαδικής βίας στη Νέα Φιλαδέλφεια. Η συγκεκριμένη ομάδα είναι αδελφοποιημένη με την Ντιναμό Ζάγκρεμπ. Σύμφωνα με την ΕΡΤ, η ΠΑΕ Άρης έχει λάβει όλα τα απαραίτητα μέτρα, προκειμένου να μην υπάρξουν επεισόδια, ούτε καν εντάσεις, με τις πύλες να κλείνουν από τις 6 το απόγευμα, ενώ γίνονται συνεχείς έλεγχοι.",True
newsbomb.gr,https://www.newsbomb.gr/ellada/story/1456954/me-mesitries-doyleve-to-kykloma-emporias-vrefon-sta-xania-leia-ekatommyrion-evro,ΕΛΛΑΔΑ,Με «μεσίτριες» δούλευε το κύκλωμα εμπορίας βρεφών στα Χανιά - Λεία εκατομμυρίων ευρώ,2023-08-10T09:11:05+03:00,Newsbomb,"Newsbomb Ούτε σε ταινία του Χόλιγουντ δεν θα μπορούσαν να συμβούν τα όσα διαδραματίζονταν σε κλινική υποβοηθούμενης αναπαραγωγής στα Χανιά. Συγκλονίζουν οι αποκαλύψεις γύρω από την σπείρα εμπορία βρεφών στα Χανιά, με «βιτρίνα» κλινική υποβοηθούμενης αναπαραγωγής. Μιλάμε για ένα μεγάλο κύκλωμα, το οποίο είχε σαν βάση κλινική υποβοηθούμενης αναπαραγωγής. Οδηγήθηκαν στον Εισαγγελέα μετά από μια μαραθώνια απολογία, ενώ η δικογραφία έφτανε τις δυο... κούτες εγγράφων. Στο σύνολο είναι 9 οι κατηγορούμενοι, εκ των οποίων οι 8 είναι μέλη της οργάνωσης και 1 γυναίκα είναι μη μέλος. Η σπείρα έφερνε γυναίκες από το εξωτερικό και τις χρησιμοποιύσε ως παρένθετες μητέρες ή τους έπαιρνε τα ωάρια. Η ΕΛ.ΑΣ. αναφέρετε σε συνολικά πάνω 100 περιπτώσεις γυναικών καθώς αρκετές εξ αυτών είχαν χρησιμοποιηθεί και για τους δυο σκοπούς. Γυναίκες από την Αλβανία, την Μολδαβία, τη Ρουμανία, τη Βουλγαρία αλλά και άλλες χώρες είχαν χρησιμοποιηθεί από την σπείρα.   Από την πλευρά τους οι κατηγορούμενοι αρνούνται πως έχουν κάνει κάτι παράτυπο και φυσικά δεν συμφωνούν με τις κατηγορίες. Η ταρίφα για κάθε παιδί έφτανε από τις 70.000 και άγγιζε ακόμη και τις 120.000 ευρώ! Ανακοίνωση με την οποία δημοσιοποιεί την παρέμβαση της για τη λειτουργία της Μονάδας ιατρικώς Υποβοηθούμενης Αναπαραγωγής στα Χανιά εξέδωσε η Εθνική Αρχή. Στην ανακοίνωση αναφέρονται τα εξής: «Η Εθνική Αρχή Ιατρικώς Υποβοηθούμενης Αναπαραγωγής στο πλαίσιο του εποπτικού της ρόλου είναι σε διαδικασία ελέγχου για τη λειτουργία της Μονάδας Ιατρικώς Υποβοηθούμενης Αναπαραγωγής και Τράπεζας Κρυοσυντήρησης στα Χανιά. Σε ανακοίνωση της που υπογράφει ο πρόεδρος της Νικόλαος Βραχνάς, αναπληρωτής καθηγητής μαγευτικής Γυναικολογίας ΕΚΠΑ ενόψει της διεξαγόμενης προανάκρισης σχετικά με τη δραστηριότητα της Μονάδας είναι σε επαφή με τον Γυναικολόγο Αναπληρωτή Επιστημονικό Υπεύθυνο της Μονάδας, τους Εμβρυολόγους και το Διοικητικό προσωπικό, καθώς και με την Ελληνική Αστυνομία, ώστε να ληφθούν τα αναγκαία μέτρα για τη διαφύλαξη του γεννητικού υλικού που κρυοσυντηρείται στη Μονάδα, καθώς και την εκπλήρωση όλων των εν εξελίξει ιατρικών διαδικασιών».",True
newsbomb.gr,https://www.newsbomb.gr/ellada/story/1456948/nea-filadelfeia-oi-treis-ellines-pou-kathodigisan-to-komvoi-ton-kroaton,ΕΛΛΑΔΑ,Νέα Φιλαδέλφεια: Οι τρεις Έλληνες που καθοδήγησαν το κομβόι των Κροατών,2023-08-10T09:07:18+03:00,Newsbomb,"Newsbomb Νέα Φιλαδέλφεια: Ποιοι είναι οι 3 Έλληνες κατηγορούμενοι - Αύριο ξεκινούν ενώπιον των ανακριτών οι απολογίες των πρώτων κατηγορουμένων - Την Κυριακή θα ολοκληρωθεί η διαδικασία  Αύριο, Παρασκευή θα ξεκινήσουν ενώπιον των τριών ανακριτών οι απολογίες των κατηγορουμένων στην δικογραφία της αιματηρής συμπλοκής στη Νέα Φιλαδέλφεια που είχε ως αποτέλεσμα την δολοφονία του 29χρονου Μιχάλη Κατσουρή.   Η απολογητική διαδικασία, μετά τις προθεσμίες που έλαβαν οι κατηγορούμενοι χθες βράδυ  προκειμένου να ενημερωθούν επί της δικογραφίας και να προετοιμάσουν την υπερασπιστική τους γραμμή, ορίστηκε να ξεκινήσει την Παρασκευή το μεσημέρι και αναμένεται να ολοκληρωθεί την Κυριακή. Οι απολογίες προγραμματίστηκε να γίνουν ανά ομάδες των 10-12 ατόμων σε κάθε ανακριτή ανά ημέρα. Υπενθυμίζεται πως η δίωξη που ασκήθηκε για την αιματηρή επίθεση έξω από το γήπεδο της ΑΕΚ περιλαμβάνει τέσσερα κακουργήματα και επτά πλημμελήματα. Με διατάξεις που εξέδωσε χθες η Ανακρίτρια της υπόθεσης  θα ληφθεί γενετικό υλικό από τους κατηγορούμενους προκειμένου να  εντοπιστεί ο δράστης της δολοφονίας του 29χρονου.  Την ίδια ώρα στο μικροσκόπιο έχουν μπει και οι τρεις Έλληνες συλληφθέντες, καθώς όπως όλα δείχνουν φαίνεται πως έπαιξαν καθοριστικό ρόλο στην οργάνωση των επεισοδίων, που οδήγησαν στη δολοφονία του 29χρονου οπαδού της ΑΕΚ. Οι τρεις Έλληνες ήταν εκείνοι που καθοδήγησαν το κομβόι των Κροατών στη Νέα Φιλαδέλφεια και τους έδειξαν πώς έπρεπε να πλησιάσουν το γήπεδο των κιτρινόμαυρων. Σύμφωνα με πληροφορίες του Star πρόκειται για έναν 26χρονο από το Μαρούσι με τα αρχικά Β.Θ., για έναν 27χρονο επίσης από το Μαρούσι με τα αρχικά Τ.Ι. και έναν 22χρονο αλβανικής καταγωγής από τη Νέα Σμύρνη με τα αρχικά Λ.Ε. Ο δεύτερος είχε συλληφθεί το 2022 κατηγορούμενος για εγκληματική οργάνωση με οπαδικό υπόβαθρο. Στα εγκληματολογικά εργαστήρια της αστυνομίας μεταξύ άλλων εξετάζονται μια μία ξύλινη τάβλα μήκους 120 cm και πλάτους 10 cm, η οποία φέρει καρφιά και κηλίδες αίματος, ενώ αναμένεται και άρση του τηλεφωνικού απορρήτου, προκειμένου να διαπιστωθούν οι «συνεννοήσεις» που προηγήθηκαν μεταξύ των οργανωμένων οπαδαών από Κροατία και Ελλάδα. Βίντεο ντοκουμέντα από το τάγμα εφόδου στη Νέα Φιλαδέλφεια Ανατριχιαστικό είναι το βίντεο ντοκουμέντο που αποκάλυψε το Star, από το βράδυ της δολοφονικής επίθεσης των Κροατών χούλιγκαν στη Νέα Φιλαδέλφεια, που είχε ως αποτέλεσμα τη δολοφονία του 29χρονου Μιχάλη. Στα ντοκουμέντα αποκαλύπτονται άγνωστες πτυχές του μακελειού και η πορεία των χούλιγκαν μέχρι να φτάσουν στο σημείο της δολοφονικής επίθεσης. Μαυροντυμένοι και με καδρόνια στα χέρια διέσχισαν όλη τη διαδρομή από τον σταθμό του Περισσού μέχρι το γήπεδο ανενόχλητοι, περιμένοντας το σύνθημα για να επιτεθούν. Περίπου 50 Κροάτες χούλιγκανς διαφεύγουν αυτή τη στιγμή και προσπαθούν να επιστρέψουν στην πατρίδα τους με κάθε τρόπο. Οι διωκτικές αρχές συνεχίζουν τις έρευνες με μπλόκα σε εθνικές οδούς, λιμάνια και αεροδρόμια. Το απόγευμα της Τετάρτης οι αστυνομικοί συνέλαβαν έναν Κροάτη 31ενός ετών, κοντά στα Ιωάννινα. Ο νεαρός εντοπίστηκε κατά τον έλεγχο που έκαναν οι αστυνομικοί σε μπλόκο λίγο έξω από τα Γιάννενα, σε μικρό λεωφορείο ναυλωμένο απο οπαδούς του Παναθηναϊκού που ταξίδευαν προς την Αθήνα. Ανάμεσα στους 17 φιλάθλους βρισκόταν και ο 31χρονος Κροάτης. Οι αστυνομικοί τον κατέβασαν από το λεωφορείο και τον μετέφεραν στην ασφάλεια Ιωαννίνων.",True
newsbomb.gr,https://www.newsbomb.gr/ellada/story/1456950/xania-ithela-na-voithiso-anthropous-leei-o-arxigos-tou-kyklomatos-viomixanias-genniseon,ΕΛΛΑΔΑ,"Χανιά: «Ήθελα να βοηθήσω ανθρώπους», λέει ο αρχηγός του κυκλώματος «βιομηχανίας γεννήσεων»",2023-08-10T09:05:22+03:00,Newsbomb,"Newsbomb Οι εννέα συλληφθέντες του κυκλώματος «βιομηχανίας γεννήσεων» από τα Χανιά, έλαβαν προθεσμία έως την Κυριακή (13/08), για να απολογηθούν. Χθες το βράδυ (09/08), οι συλληφθέντες που –σύμφωνα με την ΕΛΑΣ– δραστηριοποιούνταν στην κατ’ επάγγελμα εμπορία ανθρώπων μέσω της «βιομηχανοποίησης γεννήσεων» στα Χανιά ζήτησαν και έλαβαν προθεσμία να απολογηθούν. Μερικά λεπτά μετά τις 18:30, οι κατηγορούμενοι πέρασαν το «κατώφλι» του εισαγγελέα και ύστερα από «μαραθώνια» διαδικασία, η οποία διήρκησε 7 ώρες, πήραν προθεσμία ώστε να απολογηθούν την προσεχή Κυριακή (13/08). Ο συνήγορος υπεράσπισης του 73χρονου ιατρού –ο οποίος φέρεται να είναι ο «εγκέφαλος» του κυκλωμάτος–ανέφερε ότι «η υπόθεση είναι εξαιρετικά συνθέτη, πρωτόγνωρη και για τα δεδομένα της περιοχής, αλλά ενδεχομένως και τα ελληνικά δεδομένα. Αυτό είχε σαν αποτέλεσμα να υπάρξει μία μακρά επεξεργασία από τις εισαγγελικές αρχές. Πήραμε προθεσμία για την απολογία, γιατί ο όγκος της δισκογραφίας είναι δυσθεώρητος», μιλώντας στους δημοσιογράφους. Ακόμη, τόνισε πως ο εντολέας του υποστηρίζει ότι «ο μοναδικός του σκοπός ήταν να ενισχύσει ανθρώπους που είχαν στόχο να γίνουν γονείς και ότι με την επεξεργασία που θα γίνει, θα αναδειχθεί η πραγματική διάσταση και αυτή θα είναι διαφορετική από αυτή που έχει κυκλοφορήσει μέχρι τώρα στα Μέσα ενημέρωσης». Ενώπιον του Εισαγγελέα Χανίων οδηγήθηκαν το απόγευμα της Τετάρτης 9 Αυγούστου, εννέα συλληφθέντες ως μέλη κυκλώματος εκμετάλλευσης γυναικών στον τομέα της αφαίρεσης ωαρίων και παρένθετης μητρότητας καθώς και εξαπάτησης μέσω εικονικών εξωσωματικών.  Σύμφωνα με την επίσημη ανακοίνωση της Ελληνικής Αστυνομίας, οι συλληφθέντες αρχικά ήταν οκτώ. Πρόκειται για 73χρονο γιατρό ο οποίος φέρεται ως αρχηγός του κυκλώματος, έναν 44χρονο επίσης γιατρό και έξι γυναίκες 44, 41, 41, 38, 37 και 28 ετών που είχαν διαφορετικούς ρόλους. Όμως στη δικογραφία περιλαμβάνονται ακόμα δύο άτομα, τα στοιχεία των οποίων έχουν ταυτοποιηθεί. Μία από τις γυναίκες ήταν σε κατάσταση εγκυμοσύνης και μια είχε μαζί της και ένα μωρό. Η δικογραφία που σχηματίστηκε από την ΕΛ.ΑΣ. αφορά τα αδικήματα της Σύμφωνα με πληροφορίες οι κατηγορούμενοι θα ζητήσουν προθεσμία προκειμένου να απολογηθούν. Πιο αναλυτικά, έχοντας ως χώρο της παράνομης δράσης τους κέντρο γονιμότητας σε περιοχή της Κρήτης, τα δύο αρχηγικά μέλη-διευθυντές της κλινικής, στρατολογούσαν «μεσίτριες» σε Κρήτη, Θεσσαλονίκη αλλά και στο εξωτερικό, με σκοπό να εντοπίσουν και να αποσπάσουν τη συναίνεση από ευάλωτες αλλοδαπές γυναίκες ώστε να τις μεταφέρουν στο εσωτερικό της χώρας και να τις εκμεταλλευτούν ως δότριες ωαρίων ή παρένθετες μητέρες. Στη συνέχεια, το δίκτυο «μεσιτριών» μετέφερε στο εσωτερικό της χώρας τις αλλοδαπές γυναίκες ώστε μέσω της εκμετάλλευσης αυτών να ικανοποιήσουν αιτήματα «πελατών» της οργάνωσης απ’ όλο τον κόσμο (ζευγάρια τα οποία δεν μπορούσαν να τεκνοποιήσουν, μοναχικοί άνδρες ή ομόφυλα ζευγάρια), που δεν πληρούσαν τις νόμιμες προϋποθέσεις. Ακολούθως οι γυναίκες είτε υποβάλλονταν σε ειδική θεραπεία ως δότριες ωαρίων, τα οποία χρησιμοποιούνταν σε μεθόδους εξωσωματικής γονιμοποίησης, αλλά και σε προγράμματα παρένθετης μητρότητας είτε εντάσσονταν σε ελεγχόμενους χώρους που χρησιμοποιούσε η εγκληματική οργάνωση, με σκοπό να κυοφορήσουν σε περιβάλλον εργασιακής εκμετάλλευσης κατά παρέκκλιση της σχετικής νομοθεσίας (υπέρβαση ορίου ηλικίας, πλαστές δικαστικές αποφάσεις, ανακριβές, ελλιπές ή ανύπαρκτο ιατρικό ιστορικό) και εν συνεχεία, έναντι αμοιβής, να παραδώσουν τα βρέφη. Σε κάποιες περιπτώσεις, πριν οι γυναίκες χρησιμοποιηθούν ως παρένθετες μητέρες, τις εκμεταλλεύονταν περαιτέρω, λαμβάνοντας και από αυτές ωάρια. Για να πετύχουν τον σκοπό τους, τα μέλη της οργάνωσης, προέβαιναν σε πλήθος επιμέρους εγκληματικών πράξεων και συγκεκριμένα κατάρτιζαν πλαστά δικαιολογητικά με σκοπό την έκδοση δικαστικής απόφασης, για άτομα τα οποία δεν πληρούσαν τις νόμιμες προϋποθέσεις και, σε συνεργασία με κλινικές, ιατρικά εργαστήρια και ιατρούς, παραποιούσαν καταχωρήσεις ωοληψιών, παραποιούσαν ιατρικά έγγραφα, κατάρτιζαν εικονικά μισθωτήρια και εικονικά σύμφωνα συμβίωσης. Παράλληλα, σε περιστατικά ενδιαφερόμενων γονέων από χώρες όπου απαγορευόταν η διαδικασία απόκτησης τέκνου μέσω παρένθετης μητέρας, δήλωναν τις γεννήσεις ως υιοθεσίες. Επιπλέον, διαπιστώθηκε ότι, ενεργούσαν ως μεσολαβητές σε παράνομες υιοθεσίες βρεφών έναντι χρηματικού ανταλλάγματος ενώ προέβαιναν και στη συστηματική εξαπάτηση γυναικών ισχυριζόμενοι ψευδώς ότι υπέβαλαν αυτές σε πράξη εμβρυομεταφοράς. Τα μέλη της οργάνωσης είχαν οργανωθεί έχοντας διακριτούς ρόλους, ως ακολούθως: Από την έως τώρα έρευνα και συγκεκριμένα από τον Δεκέμβριο 2022 έχουν καταγραφεί τουλάχιστον: Επιπλέον, διαπιστώθηκε ότι για τη διαμονή των παρένθετων μητέρων χρησιμοποιούνταν τουλάχιστον 14 σπίτια. Το όφελος που αποκόμιζε η εγκληματική οργάνωση ανά πρόγραμμα παρένθετης μητρότητας κυμαινόταν συνήθως από 70.000 έως 100.000 ευρώ, με το 70% αυτών να αφορά καθαρό κέρδος ενώ σε ιδιάζουσες περιπτώσεις το κόστος άγγιζε και τις 120.000 ευρώ. Επίσης, από τις εικονικές πράξεις εμβρυομεταφοράς το παράνομο όφελος ξεπερνά κατά πολύ τις 120.000 ευρώ. Σε έρευνες που πραγματοποιήθηκαν σε οικίες βρέθηκαν και κατασχέθηκαν συνολικά πλήθος εγγράφων (δικαστικών αποφάσεων, ιατρικών φακέλων, συμφώνων συμβίωσης, ιδιωτικών συμφωνητικών), πλήθος ψηφιακών πειστηρίων (usb, σκληροί δίσκοι, στοιχεία τηλεφωνίας), χειρόγραφες σημειώσεις και ατζέντες που επιβεβαίωναν τις «νομιμοφανείς» καταβολές των χρημάτων στα θύματα εμπορίας, 90.475 ευρώ ως προερχόμενο από εγκληματικές δραστηριότητες, προπληρωμένες κάρτες καθώς και μικροποσότητα κοκαΐνης. Στο πλαίσιο της επιχείρησης, εντοπίστηκαν 30 αλλοδαπές γυναίκες, δότριες ωαρίων ή έγκυες γυναίκες με τη διαδικασία της παρένθετης μητρότητας, οι οποίες εξετάσθηκαν παρουσία ψυχολόγου της Ελληνικής Αστυνομίας. Επιπλέον, ενημερώθηκε ο διεθνής μη κερδοσκοπικός και μη κυβερνητικός οργανισμός Α21, αρμόδιος φορέας για την φροντίδα και ενίσχυση των θυμάτων εμπορίας, ο οποίος απέστειλε κλιμάκιο στήριξης – διαχείρισης των γυναικών. Παράλληλα, ενημερώθηκε η Εθνική Αρχή Ιατρικώς Υποβοηθούμενης Αναπαραγωγής για τις δικές της περαιτέρω ενέργειες, ενώ από το ΣΔΟΕ διενεργείται οικονομικός και φορολογικός έλεγχος, καθώς και έρευνα για άλλες δραστηριότητες της εγκληματικής οργάνωσης. Οι συλληφθέντες οδηγήθηκαν στην αρμόδια εισαγγελική Αρχή, ενώ το προανακριτικό έργο για την εξακρίβωση του πλήρους εύρους της εγκληματικής τους δραστηριότητας συνεχίζεται.",True
newsbomb.gr,https://www.newsbomb.gr/ellada/story/1456905/nea-filadelfeia-pithanes-nees-karatomiseis-aksiomatikon-apo-tin-ede-pou-einai-se-ekseliksi,ΕΛΛΑΔΑ,Νέα Φιλαδέλφεια: Πιθανές νέες καρατομήσεις αξιωματικών από την ΕΔΕ που είναι σε εξέλιξη,2023-08-10T08:57:06+03:00,Newsbomb,"Newsbomb Οι καρατομήσεις των 7 αξιωματικών φαίνεται πως δεν θα είναι οι τελευταίες για τα τραγικά γεγονότα στη Νέα Φιλαδέλφεια το βράδυ της Δευτέρας.  Συνεχίζεται με εντατικούς ρυθμούς η διενέργεια εσωτερικής έρευνας για την πλήρη διακρίβωση των συμβάντων, από την είσοδο των αλλοδαπών οπαδών στην Ελλάδα και ύστερα, ώστε να εντοπισθούν και να αποδοθούν οι δέουσες ευθύνες, σε κάθε επίπεδο και με οποιαδήποτε μορφή. Όπως αναφέρουν πηγές του υπουργείου Προστασίας του Πολίτη, η έρευνα ανατέθηκε στον Προϊστάμενο Επιτελείου του Αρχηγείου της Ελληνικής Αστυνομίας, Αντιστράτηγο Ελευθέριο Γκαρίλα. Αναμένεται να εξεταστούν συνολικά 15-20 άτομα του Σώματος, από όλο το φάσμα των Διευθύνσεων, από την Κακαβιά ως την Αττική (Ήπειρος, Δυτική Ελλάδα, Αττική), και των εμπλεκόμενων υπηρεσιών. Μετά την έρευνα, θα εξεταστεί αν θα έρθουν νέες καρατομήσεις αξιωματικών. Εκτός από τις αναφορές των Αξιωματικών, στο πλαίσιο της Ε.Δ.Ε., θα ληφθούν ένορκες καταθέσεις από πρόσωπα που πιθανώς μπορούν να συνδράμουν στη διερεύνηση της υπόθεσης. Η πολιτική βούληση για την πλήρη διαλεύκανση της υπόθεσης είναι ισχυρή και αδιαπραγμάτευτη, όπως ισχυρός και αδιαπραγμάτευτος είναι ο στόχος η ΕΛ.ΑΣ. να ανταποκρίνεται πλήρως στις απαιτήσεις της κοινωνίας στον τομέα της ασφάλειας των πολιτών.  Υπενθυμίζεται πως ο Γιάννης Οικονόμου γνωστοποίησε την απομάκρυνση επτά αξιωματικών της Ελληνικής Αστυνομίας και τη διενέργεια εσωτερικής έρευνας, μετά την επίθεση οπαδών της Ντιναμό Ζάγκρεμπ το βράδυ της Δευτέρας, από την οποία σκοτώθηκε ένας οπαδός της ΑΕΚ. «Καταρχάς, θα ήθελα να εκφράσω τα ειλικρινή μου συλλυπητήρια στους οικείους του θανόντος. Ενός νέου παιδιού, που έχασε τη ζωή του αδικαιολόγητα, μην πω τζάμπα. Ο αθλητισμός δεν είναι χώρος βίας και η φίλαθλη ιδιότητα δεν πρέπει να αμαυρώνεται από τον οπαδισμό. Δυστυχώς, πάρα τη μεγάλη προσπάθεια που έγινε, ιδίως μετά τη δολοφονία του Άλκη Καμπανού, δεν έχουμε καταφέρει ακόμα να νικήσουμε την οπαδική βία. Θα επιμείνουμε στην κατεύθυνση αυτή, πιο συστηματικά και πιο εντατικά. Αλλά, προφανώς, χρειαζόμαστε πολλά περισσότερα, σε κάθε επίπεδο: Αθλητικό, εκπαιδευτικό, μορφωτικό, πολιτικό και ευρύτερα κοινωνικό. Είναι η ώρα της συνεργασίας και της προσπάθειας, όχι της σύγκρουσης και της αντιπαράθεσης που δεν προσφέρουν τίποτα: δεν αποκαλύπτουν, δε δίνουν λύσεις, αλλά περισσότερο συσκοτίζουν και συγκαλύπτουν το πρόβλημα. Πρόβλημα βαθύτατο, ριζικό και πανευρωπαϊκό, αφού στην προκειμένη περίπτωση εμπλέκονται οπαδοί από διάφορα κράτη, οι οποίοι έχουν συγκροτήσει διεθνή δίκτυα βίας και δραστηριοποιούνται σε πολλές χώρες. Η κυβέρνηση και οι αρμόδιες αρχές, πρωτοστατούσης της ΕΛΑΣ, λαμβάνουν όλα τα απαιτούμενα μέτρα και είναι σε διαρκή διαβούλευση με κάθε εμπλεκόμενο φορέα, καθώς εκκρεμεί η διεξαγωγή σημαντικών αγώνων της UEFA σε ελληνικό έδαφος τις επόμενες ώρες και ημέρες. Όσον αφορά το γεγονός της διέλευσης των οπαδών της Ντιναμό Ζάγκρεμπ από τα ελληνικά σύνορα, την πορεία τους εντός της Ελλάδας και την τελική άφιξή τους στον τόπο των επεισοδίων, δεν θα μασήσω τα λόγια μου. Το γεγονός είναι ανεπίτρεπτο και απαράδεκτο, καθώς είναι σαφώς κατώτερο των δυνατοτήτων και της αποδεδειγμένης ικανότητας της ΕΛΑΣ, η οποία ναι μεν προχώρησε γρήγορα στην προσαγωγή και σύλληψη 98 ατόμων, στον τομέα όμως της πρόληψης και της αποτροπής απέτυχε. Για αυτό έδωσα εντολή στον Αρχηγό της ΕΛΑΣ, Αντιστράτηγο Λάζαρο Μαυρόπουλο, να προχωρήσει αμέσως στις παρακάτω κινήσεις: Ο Προϊστάμενος της Υποδιεύθυνσης Αντιμετώπισης Βίας στους Αθλητικούς Χώρους να απομακρυνθεί πάραυτα από τη θέση του και τον τομέα ευθύνης του και να τεθεί στη διάθεση της ΓΑΔΑ. Να απομακρυνθούν άμεσα από τους τομείς ευθύνης τους και να τεθούν στη διάθεση των αντίστοιχων Διευθύνσεων, έως ότου ολοκληρωθεί η έρευνα, οι επικεφαλής του Τμήματος Τροχαίας Ιωαννίνων, του Γ’ Τμήματος Τροχαίας Αυτοκινητοδρόμων Αντιρρίου – Ιωαννίνων, του Β’ Τμήματος Τροχαίας Αυτοκινητοδρόμων Αντιρρίου – Ιωαννίνων, του Α’ Τμήματος Τροχαίας Αυτοκινητοδρόμων Αντιρρίου – Ιωαννίνων, του Τμήματος Τροχαίας Αυτοκινητοδρόμων ΠΑΘΕ Αχαΐας και του Τμήματος Τροχαίας Αυτοκινητοδρόμων ΠΑΘΕ Κορινθίας. Φυσικά, εξυπακούεται ότι οι απομακρύνσεις και οι μετακινήσεις, εξαιτίας του συγκεκριμένου περιστατικού, δε θα σταματήσουν εδώ. Για αυτό και, παράλληλα, έδωσα εντολή στον Αρχηγό της ΕΛΑΣ για την τάχιστη διεξαγωγή και περάτωση εσωτερικής έρευνας για την πλήρη διακρίβωση των συμβάντων, από την είσοδο των οπαδών στην Ελλάδα και ύστερα, ώστε να εντοπισθούν και να αποδοθούν οι δέουσες ευθύνες, σε κάθε επίπεδο και με οποιαδήποτε μορφή. Η έρευνα θα ανατεθεί σήμερα (08/08) από τον Αρχηγό σε Ανώτατο Αξιωματικό της ΕΛΑΣ. Κλείνοντας, θα ήθελα να διαβεβαιώσω ότι υπάρχει η ισχυρή πολιτική βούληση, ώστε με πολλή και σκληρή δουλειά η ΕΛΑΣ να ανταποκριθεί στις απαιτήσεις της κοινωνίας στον τομέα της οπαδικής βίας. Αλλά χρειάζεται παράλληλα μία πανστρατιά, σε κάθε επίπεδο».",False
newsbomb.gr,https://www.newsbomb.gr/ellada/story/1456945/roma-ston-pyrgo-epiase-apo-to-laimo-14xrono-kai-tou-eklepse-to-kinito,ΕΛΛΑΔΑ,Ρομά στον Πύργο έπιασε από το λαιμό 14χρονο και του έκλεψε το κινητό,2023-08-10T08:50:49+03:00,Newsbomb,"Newsbomb Ο 18χρονος συνελήφθη λίγα λεπτά αργότερα. Θρασύτατη ληστεία μέσα στην κατάμεστη από κόσμο κεντρική πλατεία του Πύργου, διέπραξε ένας 18χρονος ρομά, ο οποίος έπιασε από το λαιμό έναν 14χρονο και τον λήστεψε αρπάζοντας το κινητό του. Ο 14χρονος ενημέρωσε τους γονείς του και το πρωί της Τρίτης καταγγέλθηκε το περιστατικό στην Υποδιεύθυνση Ασφάλειας Πύργου. Οι αστυνομικοί της Ασφάλειας χωρίς να χάσουν χρόνο, εντόπισαν τον 18χρονο και τον συνέλαβαν, βρίσκοντας ακόμα και το κλεμμένο κινητό. Ο δράστης θα οδηγηθεί ενώπιον του Εισαγγελέα. Όπως αναφέρει το ilialive.gr, η κατάσταση είναι επικίνδυνη, με φαινόμενα που είχαν επαναληφθεί και πέρυσι το καλοκαίρι και που προς στιγμήν με την στοχευμένη παρέμβαση των Αρχών άλλαξε.  Τα περιστατικά λεκτικής και σωματικής βίας δεν έχουν εκλείψει και δυστυχώς το προχθεσινό περιστατικό είναι ένα ακόμα σε μια λίστα με αρκετά άλλα.",False
newsbomb.gr,https://www.newsbomb.gr/ellada/story/1456939/gytheio-fotia-se-skafos-me-treis-epivainontes,ΕΛΛΑΔΑ,Γύθειο: Φωτιά σε σκάφος με τρεις επιβαίνοντες,2023-08-10T08:41:22+03:00,Newsbomb,"Newsbomb Οι επιβαίνοντες αποβιβάσθηκαν εγκαίρως και είναι καλά στην υγεία τους. Συναγερμός σήμανε στο Γύθειο, για φωτιά που «ξέσπασε» σε ταχύπλοο σκάφος στη θαλάσσια περιοχή της πόλης και, συγκεκριμένα στο Βαθύ. Στην περιοχή βρίσκονται στελέχη της Πυροσβεστικής Υπηρεσίας και περιπολικό όχημα του Λιμενικού, υπό τον συντονισμό του Ενιαίου Κέντρου Συντονισμού Έρευνας και Διάσωσης. Παράλληλα, σπεύδει και ένα πλωτό περιπολικό του Λιμενικού. Οι τρεις επιβαίνοντες του σκάφους έχουν αποβιβασθεί στην παραλία και είναι καλά στην υγεία τους. Μία από εκείνους, μεταφέρεται για προληπτικούς λόγους στο Κέντρο Υγείας Γυθείου.",False
newsbomb.gr,https://www.newsbomb.gr/ellada/story/1456937/ioannina-katasxethikan-dyo-taksi-pou-meteferan-paratypous-metanastes-dyo-syllipseis,ΕΛΛΑΔΑ,Ιωάννινα: Κατασχέθηκαν δύο ταξί που μετέφεραν παράτυπους μετανάστες – Δύο συλλήψεις,2023-08-10T08:39:48+03:00,Newsbomb,"Newsbomb Στα δύο οχήματα, εντοπίσθηκαν πέντε αλλοδαποί. Αστυνομικοί του Τμήματος Συνοριακής Φύλαξης Κόνιτσας, σε συνεργασία με κλιμάκιο της FRONTEX, προχώρησαν στη σύλληψη δύο ανδρών ελληνικής καταγωγής, αφού εντόπισαν δύο ταξί σε περιοχή του Δήμου Πωγωνίου, που οδηγούσαν οι συλληφθέντες, με κατεύθυνση προς τα ελληνοαλβανικά σύνορα. Κατά τον αστυνομικό έλεγχο, βρέθηκαν στα δύο οχήματα συνολικά πέντε αλλοδαποί, οι οποίοι στερούνταν των νόμιμων εγγράφων για την είσοδο και διαμονή τους, στη χώρα. Κατασχέθηκαν τα δύο οχήματα, χρηματικό ποσό 600€ και ένας φορητός ασύρματος, στο πλαίσιο διερεύνησης της υπόθεσης. Οι συλληφθέντες οδηγήθηκαν στον Εισαγγελέα Πλημμελειοδικών Ιωαννίνων με τη δικογραφία κακουργηματικού χαρακτήρα για παράβαση της νομοθεσίας περί αλλοδαπών. Αμφότερα τα ταξί προέρχονταν από περιοχές εκτός Ηπείρου.",False
newsbomb.gr,https://www.newsbomb.gr/ellada/story/1456934/mykonos-i-psarroy-tis-stegnis-ksaplostras,ΕΛΛΑΔΑ,Μύκονος: Η Ψαρρού της «στεγνής» ξαπλώστρας,2023-08-10T08:35:30+03:00,Newsbomb,"Newsbomb Μύκονος: Τα δεδομένα άλλαξαν σε μία από τις πιο διάσημες παραλίες του κόσμου.  Η παραλία Ψαρρού στην Μύκονο είναι ένα από τα πιο δημοφιλή και πολυσύχναστα σημεία του νησιού των ανέμων. Βρίσκεται στη νοτιοανατολική πλευρά της Μυκόνου και είναι γνωστή για τα κρυστάλλινα γαλάζια νερά της και την λευκή, λεπτή άμμο. Κατά τη διάρκεια των καλοκαιρινών μηνών, η παραλία γίνεται ένα ιδανικό σημείο για τους λάτρεις του ηλίου, της θάλασσας και των πάρτι. Η παραλία Ψαρρού είναι επίσης γνωστή για την ατμόσφαιρά της και τον κόσμο που συγκεντρώνεται εκεί, από διάσημους σταρ του Hollywood, αθλητές, κλπ. Εκεί στο Nammos με τις Maserati, τις URUS και τις G-Class στο πολυτελές parking του, τα δεδομένα δείχνουν να έχουν αλλάξει τελευταία. Στην παραλία, εδώ και λίγες ημέρες οι ξαπλώστρες είναι στεγνές και δεν βρίσκονται μέσα στο νερό, έστω και αν ο πρόσκαιρος ενοικιαστής τους καλείται να δώσει 450 ευρώ για την ομπρέλα (δύο ξαπλώστρες). Εφόσον επιλέξει από την δεύτερη σειρά και πίσω το ενοίκιο είναι στα 300 ευρώ. ",False
newsbomb.gr,https://www.newsbomb.gr/ellada/story/1456933/nea-moudania-oxima-vrethike-na-epipleei-sti-thalassa,ΕΛΛΑΔΑ,Νέα Μουδανιά: Όχημα βρέθηκε να επιπλέει στη θάλασσα,2023-08-10T08:26:03+03:00,Newsbomb,"Newsbomb Πώς το αυτοκίνητο έφτασε μέσα στο νερό. Απίστευτο περιστατικό σημειώθηκε σήμερα (9/8) το πρωί στην παραλία των Νέων Μουδανιών στη Χαλκιδική, όταν ένα όχημα βρέθηκε να επιπλέει στη θάλασσα. Ο πιθανότερος λόγος για τον οποίο κατέληξε στη θάλασσα, φέρεται να είναι ότι «λύθηκε» το χειρόφρενο. Από το περιστατικό δεν υπήρξε τραυματισμός, καθώς δεν βρισκόταν κάποιος μέσα στο ΙΧ. Προανάκριση διενεργείται από το Β’ Λιμενικό Τμήμα Νέων Μουδανιών του Κεντρικού Λιμεναρχείου Θεσσαλονίκης, ενώ από το περιστατικό δεν προκλήθηκε τραυματισμός και δεν παρατηρήθηκε θαλάσσια ρύπανση. ",True
newsbomb.gr,https://www.newsbomb.gr/ellada/story/1456932/thessaloniki-ti-omada-eisai-apetrapi-opadiko-epeisodio-pote-dikazontai-oi-treis-syllifthentes,ΕΛΛΑΔΑ,"Θεσσαλονίκη: «Τι ομάδα είσαι;» – Απετράπη οπαδικό επεισόδιο, πότε δικάζονται οι τρεις συλληφθέντες",2023-08-10T08:25:28+03:00,Newsbomb,"Newsbomb Προχθές το βράδυ (08/08), άγνωστοι κινούνταν στην πόλη και ρωτούσαν παρέες «τι ομάδα είσαι;». Πότε δικάζονται οι τρεις συλληφθέντες για το οπαδικό επεισόδιο. Πριν από δύο ημέρες, απετράπη νέο οπαδικό επεισόδιο στη Θεσσαλονίκη. Το βράδυ της 8ης Αυγούστου, άγνωστα άτομα που κινούνταν με τρία οχήματα και δύο δίκυκλα στην πόλη ρωτούσαν παρέες «τι ομάδα είσαι;», σύμφωνα με πληροφορίες της ΕΡΤ. Περίπου στις 23:30, ισχυρές αστυνομικές δυνάμεις τούς εντόπισαν στην Κρήνη. Πάνω τους βρέθηκαν πυρσοί, καλύμματα full face και ρόπαλα. Σημειώθηκαν δεκαέξι προσαγωγές, οι τρεις εκ των οποίων μετετράπησαν σε συλλήψεις. Χθες (09/08), οι συλληφθέντες (ηλικίας από 21 έως 27 ετών) οδηγήθηκαν στο Αυτόφωρο Τριμελές Πλημμελειοδικείο Θεσσαλονίκης. Η δίκη τους ανεβλήθη για την 22α Αυγούστου, εξαιτίας απουσίας μαρτύρων. ",True
newsbomb.gr,https://www.newsbomb.gr/ellada/story/1456931/mixalis-katsouris-oi-teleftaies-stigmes-tou-29xronou-aderfe-xtypithika,ΕΛΛΑΔΑ,Μιχάλης Κατσουρής: Οι τελευταίες στιγμές του 29χρονου - «Αδερφέ χτυπήθηκα»,2023-08-10T08:22:22+03:00,Newsbomb,"Newsbomb Μιχάλης Κατσουρής: Φίλαθλος της ΑΕΚ, συντετριμμένος ζητά συγγνώμη που παρά τις προσπάθειες που κατέβαλε, δεν κατόρθωσε να κρατήσει στην ζωή τον άτυχο 29χρονο από την Ελευσίνα. Τις τελευταίες στιγμές του 29χρονου Μιχάλη Κατσουρή, του φίλου της ΑΕΚ που έπεσε νεκρός κατά την επίθεση των Κροατών χούλιγκανς και των Ελλήνων συνεργών τους το βράδυ της Δευτέρας στη Νέα Φιλαδέλφεια, περιέγραψε φίλος του που βρέθηκε δίπλα του μετά το μοιραίο για τον άτυχο νέο χτύπημα στη βραχιόνια αρτηρία. «Το μόνο που άκουσα ήταν μία φωνή να λέει ''αδερφέ χτυπήθηκα'' και να γυρνάω πίσω να δω ποιος είναι και τι είναι… Και να είναι εκείνο το παιδί», είπε αρχικά στον ΑΝΤ1 ο Χρήστος, ο φίλος του 29χρονου Μιχάλη. «Υπήρχε τρελή αιμορραγία ασταμάτητη και σε όλη τη διαδρομή πηγαίναμε εκεί παρεούλα μέχρι και την καρέκλα που κάθισέ στο περίπτερο το μόνο που μας έκανε ένα τίναγμα ήθελε να φύγει από την καρέκλα και να κάτσει κάτω να ξαπλώσει κάτω δεν τον αφήσαμε και υπήρχε μία κοπέλα εκεί νοσηλεύτρια προσπαθούσε η κοπελίτσα να κάνει ό,τι μπορεί» συνέχισε την περιγραφή των τελευταίων μαρτυρικών στιγμών για τον Μιχάλη Κατσουρή, ο οποίος διήνυσε μια απόσταση 100 μέτρων από το σημείο που χτυπήθηκε με μαχαίρι μέχρι να κρυφτεί σε ένα περίπτερο μπροστά από την εκκλησία της Αγίας Τριάδας. Ο Χρήστος ήταν ο άνθρωπος ο οποίος, όπως είπε, έφυγε με το μηχανάκι του για να αναζητήσει ασθενοφόρο: «Δεν υπήρχαν ασθενοφόρα πουθενά, καλούσαμε... Από ό,τι μάθαμε η αστυνομία είχε εγκλωβίσει τα ασθενοφόρα και την Πυροσβεστική 20 λεπτά και δεν τους άφηνε να περάσουν επίτηδες μέχρι να σταματήσουν οι φασαρίες μάθαμε τέτοια πράγματα. Εγώ έφυγα μόνος μου να πάω να φέρω το ιδιωτικό ασθενοφόρο από τη διασταύρωση της Δεκέλειας το οποίο το βρήκα κατά λάθος. Ο άνθρωπος είχε σχολάσει. Τον παρακάλεσα ότι πεθαίνει κόσμος και χάνουμε τον άνθρωπό μας και έτσι ήρθε το ιδιωτικό ασθενοφόρο».  «Συγγνώμη αδερφέ δεν τα κατάφερα. Αυτό θέλω να πω, τίποτα άλλο» είπε με τρεμάμενη φωνή ο φίλος του άτυχου Μιχάλη.",True
newsbomb.gr,https://www.newsbomb.gr/ellada/story/1456925/volos-profylakisthike-kai-apo-ta-neyra-tou-espase-pyrosvestira-sto-kratitirio-ton-dikastirion,ΕΛΛΑΔΑ,Βόλος: Προφυλακίσθηκε και από τα νεύρα του έσπασε πυροσβεστήρα στο κρατητήριο των δικαστηρίων,2023-08-10T08:08:27+03:00,Newsbomb,"Newsbomb Ο κατηγορούμενος «ξέσπασε» όταν κρίθηκε προφυλακιστέος για κλοπές, από το δικαστήριο Βόλου. Πριν από μερικούς μήνες, είχε αποφυλακισθεί. Πρωτοφανή σκηνικά εκτυλίχθηκαν χθες (09/08) στα δικαστήρια του Βόλου, όταν ένας κατηγορούμενος, 49 ετών, έβγαλε όλο το… μένος του, όταν ενημερώθηκε ότι κρίθηκε προφυλακιστέος για κλοπές, με σύμφωνη απόφαση ανακριτή και εισαγγελέα. Ο άνδρας δημιούργησε έναν… «χαμό», καθώς άρπαξε τον πυροσβε<στήρα του κρατητηρίου, τον πέταξε στον τοίχο και τον άδειασε, ενώ, προσπάθησε να σπάσει και την κλειδαριά. Αξιοσημείωτο είναι το γεγονός ότι πρόκειται να οδηγηθεί ξανά στη φυλακή μέχρι να δικασθεί, μόλις δέκα μήνες ύστερα από την αποφυλάκισή του, επίσης για κλοπές και ναρκωτικά. Πριν από ένα εικοσιτετράωρο, ο τοξικομανής οδηγήθηκε στον ανακριτή σε κατάσταση πανικού. Όταν χτύπησε την κλειδαριά με τον πυροσβεστήρα, οι αστυνομικοί δεν μπορούσαν να ανοίξουν την πόρτα για λίγα λεπτά, με τον κρατούμενο να ωρύεται. Αποφυλακίσθηκε πέρυσι τον Οκτώβριο και ανέφερε στην εισαγγελέα ότι είναι τοξικομανής και έκλεβε για τη δόση του, ενώ, την 7η Αυγούστου συνελήφθη από αστυνομικούς της ΟΠΚΕ και της Υποδιεύθυνσης Ασφάλειας Βόλου, έχοντας μικρές ποσότητες ηρωίνης και κοκαΐνης στην κατοχή του. Σε βάρος του σχηματίσθηκε δικογραφία για το αδίκημα της κλοπής και παράβαση της νομοθεσίας περί ναρκωτικών. Κατά τον έλεγχο, εντοπίσθηκε να κατέχει δύο νάιλον συσκευασίες με 0.83 γραμμάρια ηρωίνης και 0.17 κοκαΐνης, οι οποίες κατασχέθηκαν Επιπλέον, μετά την έρευνα, εξακριβώθηκε πως την 6η Αυγούστου μετά τα μεσάνυχτα ο καταδικασμένος άνδρας διέπραξε δύο κλοπές από εστιατόριο και οικία της πόλης, αντίστοιχα, κατά τις οποίες αφαίρεσε συνολικά το χρηματικό ποσό των 120€, διάφορα χρυσαφικά, ασημικά και φον μπιζού, μία τηλεόραση και ένα ηλεκτρικό τριβείο.  Παράλληλα, προέκυψε ότι κατά το χρονικό διάστημα από την 30ή Ιουλίου έως τη 2α Αυγούστου, διέρρηξε ακόμη τρία καταστήματα της πόλης (εστιατόριο, ανθοπωλείο και καφεκοπτείο), από τα οποία αφαίρεσε το συνολικό χρηματικό ποσό των 250€ και μία συσκευή αποκωδικοποιητή. Στην κατοχή του δράστη βρέθηκε και κατασχέθηκε ένα επίχρυσο μπρασελέ, το οποίο διαπιστώθηκε ότι είχε αφαιρέσει από την προαναφερόμενη οικία και αργότερα, επεστράφη στην ιδιοκτήτρια.",False
newsbomb.gr,https://www.newsbomb.gr/ellada/story/1456919/mesologgi-pos-oi-astynomikoi-esosan-tin-4xroni-pou-ksexase-o-pateras-tis-sto-aftokinito,ΕΛΛΑΔΑ,Μεσολόγγι: Πώς οι αστυνομικοί έσωσαν την 4χρονη που ξέχασε ο πατέρας της στο αυτοκίνητο,2023-08-10T07:53:55+03:00,Newsbomb,"Newsbomb Μεσολόγγι: Πατέρας ξέχασε την 4χρονη κόρη του κλειδωμένη στο αμάξι Χειροπέδες πέρασαν οι αστυνομικές Αρχές σε έναν άνδρα στο Μεσολόγγι το βράδυ της Τρίτης (8/8) καθώς άφησε την τετράχρονη κόρη του κλειδωμένη στο όχημά του. Σε ημιλιπόθυμη κατάσταση βρισκόταν το 4χρονο κοριτσάκι που εντοπίστηκε κλειδωμένο μέσα σε αυτοκίνητο, σε πάρκινγκ σούπερ μάρκετ, στο Μεσολόγγι, το βράδυ της Τρίτης (07/08). Αστυνομικοί της ομάδας ΔΙΑΣ, που ενημερώθηκαν για το περιστατικό, έσπευσαν στο σημείο και έσπασαν το τζάμι του συνοδηγού για να απεγκλωβίσουν το παιδί, καθώς έκριναν ότι η κατάσταση ήταν κρίσιμη. Σύμφωνα με πληροφορίες της τηλεόρασης του Mega, οι αστυνομικοί προσέφεραν αμέσως τις πρώτες βοήθειες στην 4χρονη, η οποία συνήλθε. Δεκαπέντε λεπτά μετά, προσήλθε ο 40χρονος πατέρας του παιδιού, ο οποίος ισχυρίστηκε στους αστυνομικούς ότι ξέχασε την κόρη του μέσα στο αυτοκίνητο. Ο πατέρας συνελήφθη, ενώ στο σημείο κλήθηκε και η μητέρα του κοριτσιού. Η μητέρα μετέφερε την 4χρονη στο Γενικό Νοσοκομείο Μεσολογγίου και στη συνέχεια στο Γενικό Νοσοκομείο Αγρινίου, για προληπτικούς λόγους.  Σύμφωνα με τους γιατρούς, η ανήλικη δεν διέτρεχε κάποιον κίνδυνο για την υγεία της και θα παραμείνει νοσηλευόμενη για προληπτικούς λόγους.",False
newsbomb.gr,https://www.newsbomb.gr/ellada/story/1456918/kinima-tis-petsetas-mparaz-elegxon-se-ellinikes-paralies-tsouxtera-prostima-stous-paravates,ΕΛΛΑΔΑ,"«Κίνημα της πετσέτας»: «Μπαράζ» ελέγχων σε ελληνικές παραλίες, «τσουχτερά» πρόστιμα στους παραβάτες",2023-08-10T07:50:54+03:00,Newsbomb,"Newsbomb Οι έλεγχοι των αρμοδίων αρχών της Πολιτείας για τις αυθαιρεσίες στις ελληνικές παραλίες βρίσκονται σε πλήρη εξέλιξη. Το «κίνημα της πετσέτας» έφερε εντατικούς ελέγχους, με το Υπουργείο Οικονομικών να ανακοινώνει ότι σε 918 κινητοποιήσεις, εντοπίσθηκαν 336 παραβάσεις το τελευταίο εικοσαήμερο. Το νέο μήνυμα μηδενικής ανοχής στους παραβάτες από τον αρμόδιο Υπουργό, Κωστή Χατζηδάκη. Από την 21η Ιουλίου έως χθες (09/08), πραγματοποιήθηκαν έλεγχοι σε 918 ιδιώτες και επιχειρήσεις τουριστικής εκμετάλλευσης του αιγιαλού, από τους οποίους διαπιστώθηκαν 336 παραβάσεις, από τις κατά τόπους κτηματικές υπηρεσίες. Οι έλεγχοι έλαβαν χώρα ύστερα από κινητοποίηση του συνόλου των αρμόδιων στελεχών, με ανάκληση των θερινών αδειών και μετακινήσεις υπαλλήλων σε υπηρεσίες που είχαν ελλείψεις προσωπικού, προκειμένου να πραγματοποιηθούν έγκαιρα επιθεωρήσεις στον μέγιστο δυνατό αριθμό επιχειρήσεων. Από την 21η Ιουλίου, διεξήχθησαν έλεγχοι σε 918 επιχειρήσεις και ιδιώτες, σε 39 περιφερειακές ενότητες με έμφαση στις τουριστικές περιοχές· ενδεικτικά, πραγματοποιήθηκαν έλεγχοι σε 85 επιχειρήσεις στην Κρήτη, 110 στις Κυκλάδες, 178 στο Ιόνιο, 35 στη Χαλκιδική, σύμφωνα με τον –μέχρι στιγμής– απολογισμό, στο πλαίσιο εντολής που εξέδωσε ο Υπουργός Οικονομικών, Κωστής Χατζηδάκης, προς τη Γενική Γραμματεία Δημόσιας Περιουσίας για ένταση των ελέγχων στις παραλίες όλης της χώρας. Από αυτούς τους ελέγχους, διαπιστώθηκαν 336 παραβάσεις που αφορούν: Υπέρβαση κατάληψης έκτασης πέραν της μισθωμένης και σε κάποιες περιπτώσεις, κατάληψη αιγιαλού χωρίς να υπάρχει μίσθωση (αυθαίρετη χρήση).  Οι ποινές που επιβάλλονται –ανάλογα με τη βαρύτητα της παράβασης– από τις κατά τόπους κτηματικές υπηρεσίες περιλαμβάνουν: Πρόστιμα, απομάκρυνση των ομπρελοκαθισμάτων, κατεδάφιση των αυθαίρετων κατασκευών εντός της κοινόχρηστης ζώνης αιγιαλού και παραλίας, αποβολή των μισθωτών, έως και αυτόφωρη διαδικασία για τους υπεύθυνους των επιχειρήσεων. Οι έλεγχοι πραγματοποιήθηκαν υπό τον συντονισμό της Γενικής Γραμματέως Δημόσιας Περιουσίας του Υπουργείου Οικονομικών, Νάγιας Κόλλια, αυτεπάγγελτα ή ύστερα από καταγγελίες που υποβάλλουν οι πολίτες. Οι αυτοψίες σε όλη τη χώρα και ιδίως τους δημοφιλείς τουριστικούς προορισμούς θα συνεχισθούν καθ’ όλη τη διάρκεια της θερινής περιόδου, ώστε «να γίνονται σεβαστοί οι όροι των συμβάσεων που έχουν υπογραφεί με τις επιχειρήσεις, να διασφαλίζεται η πρόσβαση των πολιτών στις παραλίες σύμφωνα με τους κανόνες του Συντάγματος και να προστατεύεται η εικόνα του ελληνικού τουριστικού προϊόντος», όπως τονίσθηκε σε επίσημη ανακοίνωση του Υπουργείου Οικονομικών. Ο Υπουργός Οικονομικών τόνισε πως «είχα επισημάνει ότι θα προβούμε αμέσως σε ελέγχους, παρά τις αδυναμίες της δημόσιας διοίκησης και του πλαισίου των μισθώσεων για τις παραλίες. Παράλληλα, προσέθεσα ότι δε θα χαριστούμε σε κανέναν, αναφορικά με την τήρηση της νομιμότητας στις –παραχωρημένες από το Δημόσιο– παραλίες. Κάποιοι το αμφισβήτησαν. Η ταχύτητα και τα αποτελέσματα των ελέγχων τούς διαψεύδουν. Οι έλεγχοι θα συνεχισθούν με την αντίστοιχη και μεγαλύτερη ένταση, σε όλη τη χώρα και καθ’ όλη την τουριστική περίοδο. Προχωρούμε, ταυτόχρονα, σύντομα σε αναθεώρηση της νομοθεσίας, με στόχο ένα πιο σύγχρονο και διαφανές πλαίσιο, προς όφελος του συνόλου των πολιτών, των επιχειρήσεων που λειτουργούν νόμιμα και εφαρμόζουν τις συμβάσεις, αλλά και του ελληνικού τουρισμού». Πολίτες, με «όπλο» τις πετσέτες, εναντιώνονται στις ξαπλώστρες για να σώσουν τις ελληνικές παραλίες. Το «κίνημα της πετσέτας» εξακολουθεί να «γιγαντώνεται» και μάλιστα, στη Χαλκιδική πραγματοποιήθηκε νέα συγκέντρωση διαμαρτυρίας πριν από ένα εικοσιτετράωρο (09/08). Η συγκέντρωση έλαβε χώρα στις 11:00, στη στάση λεωφορείων ανάμεσα στον Όρμο Παναγίας και το Λαγονήσι. «Τα μέλη του κινήματος συνεχίζουν δυναμικά τις δράσεις για την υπεράσπιση του δημόσιου χαρακτήρα των παραλιών», όπως τονίσθηκε στην ανακοίνωση των διοργανωτών. Παράλληλα, αυξάνονται οι έλεγχοι για «πακτωμένες» ομπρέλες που παραμένουν στον αιγιαλό και τη νύχτα με κλειδωμένες ή όχι επάνω τους ξαπλώστρες και καρέκλες, καθώς και σκέτες βάσεις αυτών, με το σκεπτικό ότι ρυπαίνουν και αλλοιώνουν τον χώρο της ακτής. Ο Δήμος Προποντίδας καλεί τους κατοίκους που έχουν τοποθετήσει μόνιμα ομπρέλες και ξαπλώστρες στις παραλίες να τις απομακρύνουν, αφού η σταθερή παραμονή τους θεωρείται παράνομη.",True
newsbomb.gr,https://www.newsbomb.gr/ellada/story/1456912/paksoi-o-travmatismenos-andras-nosileyetai-se-krisimi-katastasi-epeita-apo-pyrovolismo,ΕΛΛΑΔΑ,Παξοί: Ο τραυματισμένος άνδρας νοσηλεύεται σε κρίσιμη κατάσταση έπειτα από πυροβολισμό,2023-08-10T07:29:24+03:00,Newsbomb,"Newsbomb Σοκ επικρατεί στους Παξούς, ύστερα από αιματηρή συμπλοκή μεταξύ δύο Αλβανών, στους Παξούς. Σε ξεκαθάρισμα λογαριασμών οφείλεται η αιματηρή συμπλοκή μεταξύ δύο ανδρών αλβανικής καταγωγής, σήμερα τα ξημερώματα (10/08). Ο άνδρας πυροβολήθηκε από ομοεθνή του, στο λιμάνι της Λάκας των Παξών, με αποτέλεσμα να τραυματισθεί σοβαρά, σύμφωνα με το kerkyrasimera.gr. Νοσηλεύεται σε κρίσιμη κατάσταση. Ο άτυχος άνδρας έπεσε αιμόφυρτος και μεταφέρθηκε εσπευσμένα στο Κέντρο Υγείας του νησιού, σύμφωνα με πληροφορίες από το Λιμενικό Σώμα που χειρίζεται την υπόθεση.",False
newsbomb.gr,https://www.newsbomb.gr/ellada/story/1456904/poly-ypsilos-kindynos-pyrkagias-simera-gia-tin-perifereia-voreiou-aigaiou,ΕΛΛΑΔΑ,Πολύ υψηλός κίνδυνος πυρκαγιάς σήμερα για την περιφέρεια Βορείου Αιγαίου,2023-08-10T06:54:51+03:00,Newsbomb,"Newsbomb Η Πολιτική Προστασία έχει ενημερώσει ήδη όλους τους εμπλεκόμενους φορείς Πολύ υψηλός κίνδυνος πυρκαγιάς (κατηγορία κινδύνου 4) προβλέπεται σήμερα για την περιφέρεια Βορείου Αιγαίου, σύμφωνα με το Χάρτη Πρόβλεψης Κινδύνου Πυρκαγιάς που εκδίδει η γενική γραμματεία Πολιτικής Προστασίας του υπουργείου Κλιματικής Κρίσης και Πολιτικής Προστασίας (civilprotection.gov.gr). Ειδικότερα πολύ υψηλός κίνδυνος πυρκαγιάς προβλέπεται σήμερα για την: - Περιφέρεια Βορείου Αιγαίου (ΠΕ Λέσβου, ΠΕ Χίου, ΠΕ Σάμου, ΠΕ Ικαρίας)  , καθώς και τις περιφέρειες και τους δήμους των ανωτέρω περιοχών, ώστε να βρίσκονται σε αυξημένη ετοιμότητα πολιτικής προστασίας προκειμένου να αντιμετωπίσουν άμεσα τυχόν επεισόδια πυρκαγιών. Παράλληλα, η γενική γραμματεία Πολιτικής Προστασίας συνιστά στους πολίτες να είναι ιδιαίτερα προσεκτικοί και να αποφεύγουν ενέργειες στην ύπαιθρο που μπορούν να προκαλέσουν πυρκαγιά από αμέλεια, όπως το κάψιμο ξερών χόρτων και κλαδιών ή υπολειμμάτων καθαρισμού, η χρήση μηχανημάτων που προκαλούν σπινθήρες όπως δισκοπρίονα, συσκευές συγκόλλησης, η χρήση υπαίθριων ψησταριών, το κάπνισμα μελισσών, η ρίψη αναμμένων τσιγάρων, κ.α. Επίσης, υπενθυμίζεται ότι κατά τη διάρκεια της αντιπυρικής περιόδου απαγορεύεται η καύση των αγρών. Σε περίπτωση που αντιληφθούν πυρκαγιά, οι πολίτες παρακαλούνται να ειδοποιήσουν αμέσως την Πυροσβεστική Υπηρεσία στον αριθμό κλήσης 199. Για περισσότερες πληροφορίες και οδηγίες αυτοπροστασίας από τους κινδύνους των δασικών πυρκαγιών, οι πολίτες μπορούν να επισκεφθούν την ιστοσελίδα της Γενικής Γραμματείας Πολιτικής Προστασίας στην ηλεκτρονική διεύθυνση civilprotection.gov.gr.",True
newsbomb.gr,https://www.newsbomb.gr/ellada/story/1456903/dekapentaygoustos-afksimena-ta-metra-tis-troxaias-se-oli-tin-epikrateia,ΕΛΛΑΔΑ,Έξοδος του Δεκαπενταύγουστου: Αυξημένα τα μέτρα της Τροχαίας σε όλη την επικράτεια,2023-08-10T06:50:14+03:00,Newsbomb,"Newsbomb Καθ΄ όλη τη διάρκεια εφαρμογής των μέτρων, θα βρίσκονται σε αυξημένη επιχειρησιακή ετοιμότητα τα μέσα και το προσωπικό της Τροχαίας και της Αστυνομίας Η Ελληνική Αστυνομία ενόψει του εορτασμού του Δεκαπενταύγουστου 2023, έχει εκπονήσει ειδικό σχεδιασμό και λαμβάνει αυξημένα μέτρα οδικής ασφάλειας και τροχονομικής αστυνόμευσης, για την ασφαλή μετακίνηση των πολιτών και την πρόληψη τροχαίων ατυχημάτων, σε όλο το οδικό δίκτυο της χώρας. Ο σχεδιασμός των μέτρων πραγματοποιήθηκε στο πλαίσιο ειδικότερων εντολών του Αρχηγείου της Ελληνικής Αστυνομίας για πλήρη και συνεχή δραστηριοποίηση, συντονισμό και εποπτεία όλων των Υπηρεσιών Τροχαίας, προκειμένου να εξασφαλιστούν οι συνθήκες ομαλής και ασφαλούς οδικής κυκλοφορίας στο σύνολο του οδικού δικτύου της Χώρας. Ειδικότερα, τα μέτρα περιλαμβάνουν: Επιπλέον, καθ’ όλη τη διάρκεια εφαρμογής των μέτρων, θα βρίσκονται σε αυξημένη επιχειρησιακή ετοιμότητα τόσο το προσωπικό, όσο και τα μέσα της Ελληνικής Αστυνομίας, κυρίως των Υπηρεσιών Τροχαίας. Συγκεκριμένα, θα διατεθούν περιπολικά, μοτοσικλέτες και συμβατικά οχήματα, με το ανάλογο προσωπικό και εξοπλισμό για την αποτελεσματική αστυνόμευση του οδικού δικτύου της χώρας.  Κατά την εορταστική περίοδο θα ισχύουν οι απαγορεύσεις κυκλοφορίας φορτηγών αυτοκινήτων μέγιστου επιτρεπόμενου βάρους άνω των 3,5 τόνων, όπως αναφέρονται στη σχετική κοινή Υπουργική Απόφαση. Στο πλαίσιο αυτό συνιστά στους πολίτες:",False
newsbomb.gr,https://www.newsbomb.gr/ellada/story/1456901/i-dolofonia-tou-29xronou-sto-gipedo-tis-neas-filadelfeias-sta-protoselida-ton-efimeridon,ΕΛΛΑΔΑ,Η δολοφονία του 29χρονου στο γήπεδο της Νέας Φιλαδέλφειας στα πρωτοσέλιδα των εφημερίδων,2023-08-10T06:15:40+03:00,Newsbomb,"Newsbomb Τα πρωτοσέλιδα των εφημερίδων σήμερα, Πέμπτη, 10 Αυγούστου 2023.  Τα δραματικά γεγονότα που εκτυλίχθηκαν τη νύχτα της Δευτέρας έξω από το γήπεδο της ΑΕΚ στη Νέα Φιλαδέλφεια και είχαν ως αποτέλεσμα τη δολοφονία του 29χρονου Μιχάλη Κατσουρή κυριαρχούν και σήμερα στα πρωτοσέλιδα των εφημερίδων σήμερα, Παρασκευή 4 Αυγούστου 2023. Συνοπτικά Απογευματινή: Αποβράσματα!  Δημοκρατία: Βρόμικα κόπλα ξεπλύματος των Κροατών  Ελεύθερος Τύπος: Η τελική ρύθμιση για συνταξιούχους που εργάζονται   Καθημερινή: Η διαταγή έμεινε αδιάβαστη Τα Νέα: Ασ' τους... Πάνε να κοιμηθούν  Δείτε τα πρωτοσέλιδα των εφημερίδων",False
newsbomb.gr,https://www.newsbomb.gr/ellada/story/1456858/xania-pos-apokalyfthike-to-kykloma-viomixanias-genniseon-i-ierarxia-kai-ta-kerdi-gia-kathe-paidi,ΕΛΛΑΔΑ,Χανιά: Πώς αποκαλύφθηκε το κύκλωμα «βιομηχανίας γεννήσεων» - Η ιεραρχία και τα κέρδη για κάθε παιδί,2023-08-10T06:06:06+03:00,Newsbomb,"Newsbomb Χανιά: Το κύκλωμα εκμεταλλευόταν 169 αλλοδαπές ως δότριες ωαρίων ή παρένθετες μητέρες, ενώ παράλληλα εξαπατούσε ασθενείς μέσω εικονικών εμβρυομεταφορών και μεσολαβούσε σε παράνομες υιοθεσίες Σοκ προκαλούν τα στοιχεία της ΕΛ.ΑΣ, για τον τρόπο με τον οποίο το Τμήμα Αντιμετώπισης Οργανωμένου Εγκλήματος Κρήτης έφτασε στην εξάρθρωση της εγκληματικής οργάνωσης στα Χανιά, τα μέλη της οποίας διέπρατταν εμπορία ανθρώπων και παράνομες υιοθεσίες βρεφών.Επιβεβαιώνοντας τα όσα ήδη έχει γράψει το Cretalive, στην ανακοίνωση της αστυνομίας επισημαίνεται ότι το κύκλωμα εκμεταλλεύονταν γυναίκες που βρίσκονταν σε ευάλωτη θέση και τις χρησιμοποιούσαν ως δότριες ωαρίων και παρένθετες μητέρες, ενώ παράλληλα εξαπατούσαν ασθενείς μέσω εικονικών εμβρυομεταφορών (εξωσωματικές) και μεσολαβούσαν σε παράνομες υιοθεσίες. Από τον Δεκέμβριο 2022 καταγράφηκαν τουλάχιστον 182 περιπτώσεις εκμετάλλευσης γυναικών στον τομέα της αφαίρεσης ωαρίων και παρένθετης μητρότητας ενώ εξιχνιάστηκαν περισσότερες από 400 περιπτώσεις εξαπάτησης μέσω εικονικών εξωσωματικώνΤο δε όφελος που αποκόμιζε η εγκληματική οργάνωση ανά πρόγραμμα παρένθετης μητρότητας κυμαινόταν συνήθως από 70.000 έως 100.000 ευρώ ενώ σε κάποιες περιπτώσεις άγγιζε και τις 120.000 ευρώ Αναλυτικά, σύμφωνα με τις επίσημες ανακοινώσεις για την αποδόμηση της εγκληματικής οργάνωσης πραγματοποιήθηκε πρωινές ώρες την Τρίτη 8 Αυγούστου 2023, ευρείας κλίμακας αστυνομική επιχείρηση σε Κρήτη, Αθήνα και Θεσσαλονίκη, με τη συμμετοχή αστυνομικών του Τμήματος Αντιμετώπισης Οργανωμένου Εγκλήματος Κρήτης, της Υποδιεύθυνσης Ασφαλείας Χανίων, της Υποδιεύθυνσης Ναρκωτικών Αττικής, της Υποδιεύθυνσης Αντιμετώπισης Οργανωμένου Εγκλήματος και Εμπορίας Ανθρώπων Θεσσαλονίκης, της Υποδιεύθυνσης Ασφαλείας Αικατερίνης, του Τμήματος Ψηφιακών Πειστηρίων της Διεύθυνσης Εγκληματολογικών Ερευνών του Αρχηγείου της Ελληνικής Αστυνομίας, με τη συνδρομή και του ΣΔΟΕ. Κατά τη διάρκεια της επιχείρησης συνελήφθησαν οχτώ (8) μέλη της οργάνωσης, μεταξύ των οποίων τα δύο (2) αρχηγικά, καθώς και ένα (1) άτομο, μη μέλος, ενώ στη δικογραφία περιλαμβάνονται ακόμα δύο (2) άτομα, τα στοιχεία των οποίων έχουν ταυτοποιηθεί και αναζητούνται. Σε βάρος τους σχηματίσθηκε δικογραφία για –κατά περίπτωση- συγκρότηση και ένταξη σε εγκληματική οργάνωση, εμπορία ανθρώπων, μεσολάβηση σε υιοθεσία ανηλίκου κατ’ επάγγελμα, παραβάσεις του νόμου περί εφαρμογής της ιατρικώς υποβοηθούμενης αναπαραγωγής, πλαστογραφία, διατάραξη οικογενειακής τάξης, απάτη, σωματική βλάβη και παράβαση της νομοθεσίας για τα ναρκωτικά.  Προηγήθηκε κατάλληλη αξιοποίηση πληροφοριακών στοιχείων και από την επακόλουθη, μεθοδική έρευνα, προέκυψε ότι τα μέλη της οργάνωσης, είχαν ενταχθεί σε αυτή με συγκεκριμένη ιεραρχική δομή, έχοντας διαρκή και πολυετή παράνομη δράση στην εμπορία ωαρίων, σε εξωσωματικές γονιμοποιήσεις καθώς και σε υιοθεσίες βρεφών. Πιο αναλυτικά, έχοντας ως χώρο της παράνομης δράσης τους κέντρο γονιμότητας σε περιοχή της Κρήτης, τα δύο αρχηγικά μέλη-διευθυντές της κλινικής, στρατολογούσαν «μεσίτριες» σε Κρήτη, Θεσσαλονίκη αλλά και στο εξωτερικό, με σκοπό να εντοπίσουν και να αποσπάσουν τη συναίνεση από ευάλωτες αλλοδαπές γυναίκες ώστε να τις μεταφέρουν στο εσωτερικό της χώρας και να τις εκμεταλλευτούν ως δότριες ωαρίων ή παρένθετες μητέρες. Στη συνέχεια, το δίκτυο «μεσιτριών» μετέφερε στο εσωτερικό της χώρας τις αλλοδαπές γυναίκες ώστε μέσω της εκμετάλλευσης αυτών να ικανοποιήσουν αιτήματα «πελατών» της οργάνωσης απ’ όλο τον κόσμο (ζευγάρια τα οποία δεν μπορούσαν να τεκνοποιήσουν, μοναχικοί άνδρες ή ομόφυλα ζευγάρια), που δεν πληρούσαν τις νόμιμες προϋποθέσεις. Ακολούθως οι γυναίκες είτε υποβάλλονταν σε ειδική θεραπεία ως δότριες ωαρίων, τα οποία χρησιμοποιούνταν σε μεθόδους εξωσωματικής γονιμοποίησης, αλλά και σε προγράμματα παρένθετης μητρότητας είτε εντάσσονταν σε ελεγχόμενους χώρους που χρησιμοποιούσε η εγκληματική οργάνωση, με σκοπό να κυοφορήσουν σε περιβάλλον εργασιακής εκμετάλλευσης κατά παρέκκλιση της σχετικής νομοθεσίας (υπέρβαση ορίου ηλικίας, πλαστές δικαστικές αποφάσεις, ανακριβές, ελλιπές ή ανύπαρκτο ιατρικό ιστορικό) και εν συνεχεία, έναντι αμοιβής, να παραδώσουν τα βρέφη. Σε κάποιες περιπτώσεις, πριν οι γυναίκες χρησιμοποιηθούν ως παρένθετες μητέρες, τις εκμεταλλεύονταν περαιτέρω, λαμβάνοντας και από αυτές ωάρια. Για να πετύχουν τον σκοπό τους, τα μέλη της οργάνωσης, προέβαιναν σε πλήθος επιμέρους εγκληματικών πράξεων και συγκεκριμένα κατάρτιζαν πλαστά δικαιολογητικά με σκοπό την έκδοση δικαστικής απόφασης, για άτομα τα οποία δεν πληρούσαν τις νόμιμες προϋποθέσεις και, σε συνεργασία με κλινικές, ιατρικά εργαστήρια και ιατρούς, παραποιούσαν καταχωρήσεις ωοληψιών, παραποιούσαν ιατρικά έγγραφα, κατάρτιζαν εικονικά μισθωτήρια και εικονικά σύμφωνα συμβίωσης. Παράλληλα, σε περιστατικά ενδιαφερόμενων γονέων από χώρες όπου απαγορευόταν η διαδικασία απόκτησης τέκνου μέσω παρένθετης μητέρας, δήλωναν τις γεννήσεις ως υιοθεσίες. Επιπλέον, διαπιστώθηκε ότι, ενεργούσαν ως μεσολαβητές σε παράνομες υιοθεσίες βρεφών έναντι χρηματικού ανταλλάγματος ενώ προέβαιναν και στη συστηματική εξαπάτηση γυναικών ισχυριζόμενοι ψευδώς ότι υπέβαλαν αυτές σε πράξη εμβρυομεταφοράς. Τα μέλη της οργάνωσης είχαν οργανωθεί έχοντας διακριτούς ρόλους, ως ακολούθως: Από την έως τώρα έρευνα και συγκεκριμένα από τον Δεκέμβριο 2022 έχουν καταγραφεί τουλάχιστον: Επιπλέον, διαπιστώθηκε ότι για τη διαμονή των παρένθετων μητέρων χρησιμοποιούνταν τουλάχιστον 14 σπίτια. Το όφελος που αποκόμιζε η εγκληματική οργάνωση ανά πρόγραμμα παρένθετης μητρότητας κυμαινόταν συνήθως από 70.000 έως 100.000 ευρώ, με το 70% αυτών να αφορά καθαρό κέρδος ενώ σε ιδιάζουσες περιπτώσεις το κόστος άγγιζε και τις 120.000 ευρώ. Επίσης, από τις εικονικές πράξεις εμβρυομεταφοράς το παράνομο όφελος ξεπερνά κατά πολύ τις 120.000 ευρώ. Σε έρευνες που πραγματοποιήθηκαν σε οικίες βρέθηκαν και κατασχέθηκαν συνολικά πλήθος εγγράφων (δικαστικών αποφάσεων, ιατρικών φακέλων, συμφώνων συμβίωσης, ιδιωτικών συμφωνητικών), πλήθος ψηφιακών πειστηρίων (usb, σκληροί δίσκοι, στοιχεία τηλεφωνίας), χειρόγραφες σημειώσεις και ατζέντες που επιβεβαίωναν τις «νομιμοφανείς» καταβολές των χρημάτων στα θύματα εμπορίας, 90.475 ευρώ ως προερχόμενο από εγκληματικές δραστηριότητες, προπληρωμένες κάρτες καθώς και μικροποσότητα κοκαΐνης. Στο πλαίσιο της επιχείρησης, εντοπίστηκαν 30 αλλοδαπές γυναίκες, δότριες ωαρίων ή έγκυες γυναίκες με τη διαδικασία της παρένθετης μητρότητας, οι οποίες εξετάσθηκαν παρουσία ψυχολόγου της Ελληνικής Αστυνομίας. Επιπλέον, ενημερώθηκε ο διεθνής μη κερδοσκοπικός και μη κυβερνητικός οργανισμός Α21, αρμόδιος φορέας για την φροντίδα και ενίσχυση των θυμάτων εμπορίας, ο οποίος απέστειλε κλιμάκιο στήριξης – διαχείρισης των γυναικών. Παράλληλα, ενημερώθηκε η Εθνική Αρχή Ιατρικώς Υποβοηθούμενης Αναπαραγωγής για τις δικές της περαιτέρω ενέργειες, ενώ από το ΣΔΟΕ διενεργείται οικονομικός και φορολογικός έλεγχος, καθώς και έρευνα για άλλες δραστηριότητες της εγκληματικής οργάνωσης. Οι συλληφθέντες οδηγήθηκαν στην αρμόδια εισαγγελική Αρχή, ενώ το προανακριτικό έργο για την εξακρίβωση του πλήρους εύρους της εγκληματικής τους δραστηριότητας συνεχίζεται. Πηγή: Cretalive",False
newsbomb.gr,https://www.newsbomb.gr/ellada/story/1456894/kairos-mini-kakokairia-apo-ayrio-se-makedonia-kai-thessalia-oi-protes-ektimiseis-gia-ton-dekapen,ΕΛΛΑΔΑ,Καιρός: Προειδοποίηση για μπουρίνια σήμερα -  Οι πρώτες προβλέψεις για τον Δεκαπενταύγουστο,2023-08-10T06:03:03+03:00,Newsbomb,"Newsbomb To σκηνικό του αφόρητου καύσωνα φαίνεται να αλλάζει καθώς σύμφωνα με τα προγνωστικά έρχονται βροχές και καταιγίδες To σκηνικό του αφόρητου καύσωνα φαίνεται να αλλάζει καθώς σύμφωνα με τα προγνωστικά έρχονται βροχές και καταιγίδες κυρίως στην κεντρική, ανατολική και βόρεια χώρα γεγονός που θα προσφέρει μία ανακουφιστική δροσιά σε όλη τη χώρα.. Δροσερός θα παραμείνει ο καιρός μέχρι και το τέλος της εβδομάδας σε ένα διάλειμμα κακοκαιρίας, μετά τον παρατεταμένο καύσωνα, σε συγκεκριμένα γεωγραφικά διαμερίσματα της χώρας. Σύμφωνα με την πρόγνωση καιρού από το Meteo την Πέμπτη 10/8 αναμένονται τοπικές βροχές ή καταιγίδες σε περιοχές της κεντρικής, ανατολικής και βόρειας χώρας. Μικρή άνοδος της θερμοκρασίας. Βόρειοι βορειοδυτικοί άνεμοι με εντάσεις έως 6 μποφόρ στα πελάγη. Τοπικά υψηλή επικινδυνότητα εκδήλωσης και εξάπλωσης δασικών πυρκαγιών.  Τοπικές βροχές ή καταιγίδες σε περιοχές της κεντρικής, ανατολικής και βόρειας χώρας. Μικρή άνοδος της θερμοκρασίας. Βόρειοι βορειοδυτικοί άνεμοι με εντάσεις έως 6 μποφόρ στα πελάγη. Τοπικά υψηλή επικινδυνότητα εκδήλωσης και εξάπλωσης δασικών πυρκαγιών. Πιο αναλυτικά, την Πέμπτη 10 Αυγούστου 2023 τοπικά αυξημένες νεφώσεις αναμένονται στα κεντρικά, ανατολικά και βόρεια τμήματα της χώρας όπου κατά τόπους θα εκδηλωθούν βροχές ή καταιγίδες. Στην υπόλοιπη χώρα αναμένονται παροδικά αυξημένες νεφώσεις. Η θερμοκρασία θα κυμανθεί στη Δυτική Μακεδονία από 13 έως 30 βαθμούς, στην υπόλοιπη Βόρεια Ελλάδα από 15 έως 31, στην Ήπειρο από 17 έως 33 βαθμούς, στη Θεσσαλία από 17 έως 33-34, στα υπόλοιπα ηπειρωτικά από 18 έως 32-34 βαθμούς, στα νησιά του Ιονίου από 20 έως 32 βαθμούς και στα νησιά του Αιγαίου και στην Κρήτη από 21 έως 31 βαθμούς, ενώ στα νησιά του Ανατολικού Αιγαίου και στη Νότια Κρήτη οι μέγιστες θα φτάσουν τοπικά στους 33-34 βαθμούς Κελσίου. Οι άνεμοι θα πνέουν γενικά βόρειοι βορειοδυτικοί με εντάσεις 5-6 μποφόρ στο Αιγαίο και 4-5 μποφόρ στο Ιόνιο. Στην Αττική περιμένουμε παροδικές νεφώσεις. Οι άνεμοι θα πνέουν από νότιες κυρίως διευθύνσεις με εντάσεις 2-4 μποφόρ. Η θερμοκρασία θα κυμανθεί από 23 έως 31-32 βαθμούς. Στη Θεσσαλονίκη νεφώσεις με αυξημένη πιθανότητα για παροδικές βροχές. Οι άνεμοι θα πνέουν από νότιες κυρίως διευθύνσεις με εντάσεις 2-4 μποφόρ. Η θερμοκρασία θα κυμανθεί από 23 έως 29 βαθμούς. Υποχώρηση των υψηλών θερμοκρασιών επίκειται τις επόμενες ημέρες στη χώρα με τον καιρό να γίνεται πιο δροσερός μέχρι τον Δεκαπενταύγουστο, με αισθητή πτώση της θερμοκρασίας και ενίσχυση των ανέμων. Η «βουτιά» στο θερμόμετρο έχει ήδη γίνει αισθητή από την Τρίτη (8/8), με την πρόγνωση να δείχνει έως 33 βαθμούς Κελσίου. Ο υδράργυρος αρχίζει σταδιακά να «ανεβαίνει» ξανά από την Πέμπτη (10/08) με 34℃ μέγιστη θερμοκρασία και ανέμους βόρειους 4 – 5 μποφόρ σε Ιόνιο και ξηρά, και 6 – 7 μποφόρ στο Αιγαίο. Η θερμοκρασία παραμένει σε σταθερά επίπεδα την Παρασκευή και το Σάββατο (11 – 12 Αυγούστου) με 34℃. Οι άνεμοι την Παρασκευή θα είναι εντάσεως 4 – 5 μποφόρ και Ιόνιο και ξηρά, ενώ στο Αιγαίο θα πνέουν 5 – 7 και στην Κάρπαθο 7 μποφόρ. Το Σάββατο, όμως, η ένταση των ανέμων ενισχύεται σε 7 – 8 μποφόρ σε Αιγαίο, Εύβοια, Βοιωτία και Αττική, γεγονός το οποίο καθιστά την ημέρα κρίσιμη, με αυξημένες πιθανότητες για την εκδήλωση πυρκαγιών ιδίως στις συγκεκριμένες περιοχές. Οι επικίνδυνες μέρες, όμως, δε σταματούν εκεί, αλλά συνεχίζονται μέχρι και την Τετάρτη (16/08), όταν και η θερμοκρασία αναμένεται να σημειώσει μικρή αλλά αισθητή άνοδο –Κυριακή και Δευτέρα έως 35℃, Τρίτη και Τετάρτη έως 36℃– αλλά οι άνεμοι θα είναι βόρειοι και εξαιρετικά ισχυροί, εντάσεως 7 – 8 μποφόρ στο Αιγαίο και στις περιοχές της Εύβοιας, Βοιωτίας, Αττικής και Ανατολικής Πελοποννήσου. Με ανάρτησή του στο Facebook ο μετεωρολόγος Σάκης Αρναούτογλου έχει ήδη προειδοποιήσει για μεγάλη πιθανότητα κεραυνών, βροχόπτωσης ακόμα και χαλάζι σε διάφορες περιοχές της χώρας. «Την Πέμπτη 10/8 με τη μεγαλύτερη πιθανότητα για ένα πέρασμα από μπόρα καταιγίδα, φαινόμενα που ίσως έχουν και τη μορφή μπουρινιού και συνοδεύονται πρόσκαιρα από έντονη βροχόπτωση, πολύ δυνατό άνεμο ή και χαλάζι! Οι χρονικές περίοδοι εκδήλωσης των παραπάνω φαινομένων δίνονται κατά προσέγγιση. Σημαντικό: Πριν την έλευση αλλά κυρίως κατά τη διάρκεια βροχής- καταιγίδας αποφεύγουμε σε κάθε περίπτωση το μπάνιο στη θάλασσα και φυσικά δεν απομακρυνόμαστε από τις ακτές για καλό και για κακό».",True
newsbomb.gr,https://www.newsbomb.gr/ellada/story/1456842/filadelfeia,ΕΛΛΑΔΑ,Νέα Φιλαδέλφεια: Πώς οδηγηθήκαμε στην τραγωδία - Τα λάθη και οι παραλείψεις,2023-08-10T06:01:27+03:00,Newsbomb,"Η ΕΚΘΕΣΗ ΠΟΥ «ΚΑΙΕΙ» ΤΗΝ ΑΣΤΥΝΟΜΙΑ Newsbomb Οι ελληνικές αρχές γνώριζαν ήδη από τη Δευτέρα πως στη χώρα μας έρχονται χούλιγκανς από την Κροατία για να πραγματοποιήσουν χτύπημα στην Αθήνα, όμως δεν έγινε καμία κίνηση για να αποτραπεί το έγκλημα Νέα ντοκουμέντα έρχονται στο φως για την αλληλουχία των τραγικών σφαλμάτων στα οποία υπέπεσε η αστυνομία. Ασυνεννοησία, ενημερωτικά σημειώματα τα οποία δεν διαβάστηκαν ποτέ και ένα σχέδιο το οποίο δεν εκπόνησε κανένας, για την εξουδετέρωση των Κροατών χούλιγκανς πριν θρηνήσουμε ένα νέο παλικάρι. Η δολοφονία του Μιχάλη Κατσουρή φαίνεται πως ήταν ένα προαναγγελθέν έγκλημα, το οποίο οι Αρχές δεν προσπάθησαν να αποτρέψουν, παρόλο που γνώριζαν πως έρχονται χούλιγκανς από την Κροατία, για να πραγματοποιήσουν χτύπημα στην Αθήνα, αναφέρει ο ΣΚΑΪ. Ήδη από το πρωί της Δευτέρας η ΕΛ.ΑΣ. είχε ενημέρωση από την Ιντερπόλ Μαυροβουνίου για την άφιξη των Bad Blue Boys όπως αποκαλουνται μεταξύ τους οι άκρως επικίνδυνοι οπαδοί της Ντιναμό Ζάγκρεμπ: -Πιθανή άφιξη 100-200 επικίνδυνων οργανωμένων οπαδών της Ντιναμό -Θεωρείται ότι ταξιδεύουν στην Ελλάδα για να παρακολουθήσουν τον αγώνα ΑΕΚ-Ντιναμό  Στο έγγραφο μάλιστα οι αρχές του Μαυροβουνίου στέλνουν αναλυτική λίστα με τις πινακίδες κυκλοφορίας και τις μάρκες των αυτοκινήτων των χούλιγκανς, ενώ αντίστοιχη ενημέρωση είχε η ΕΛΑΣ και από το Εθνικό Γραφείο Πληροφοριών της Κροατίας ήδη από τις 4 Αυγούστου. Η υποδιεύθυνση αντιμετώπισης αθλητικής βίας μία μόλις ημέρα πριν από τα επεισόδια συντάσσει έκθεση όπου προβλέπει με τρομακτική ακρίβεια όσα ακολούθησαν το βράδυ της Δευτέρας: -Οργανωμένοι οπαδοί της Ντιναμό Ζάγκρεμπ -Συνήθως φοράνε σκουρόχρωμα ρούχα -Συγκρούονται με τους αντίπαλους οπαδούς -Χρησιμοποιούν πτυσσόμενα γκλομπς, αυτοσχέδια ρόπαλα, φωτοβολίδες και οποιοδήποτε άλλο αντικείμενο πρόσφορο για επίθεση, καρέκλες, τασάκια. -Έχουν συμμετάσχει σε αρκετά επεισόδια στο εξωτερικό και γνωρίζουν τις αστυνομικές πρακτικές. Η Κακαβιά ωστόσο δεν ενημερώθηκε για την κάθοδο των Κροατών και οι συνοριακοί υπάλληλοι φαίνεται να ολιγωρούν με τους χούλιγκανς να περνούν ανενόχλητοι παραδεχόμενοι μάλιστα σε σχετική ερώτηση ότι έρχονται για τον αγώνα. Το αρχηγείο της ΕΛ.ΑΣ. στέλνει κατεπείγουσα διαταγή προς οκτώ αστυνομικές διευθύνσεις αργά το απόγευμα της Δευτέρας και ενώ οι χούλιγκανς ήδη διέτρεχαν την ελληνική επικράτεια. Κανένας όμως δεν ήξερε ότι πρέπει να τους σταματήσει, γιατί όπως προκύπτει κανένας δεν είχε ανοίξει τη σχετική διαταγή του αρχηγείου. «Κάποιοι διευθυντές νομών κάποιες υπηρεσίες περιφερειακές δεν είχαν ανοίξει καν το έγγραφο το πληροφοριακό δελτίο, που ανέφερε ότι οι χούλιγκαν θα περάσουν και θα φτάσουν στην Αττική», αναφέρει ο Πρόεδρος της Ένωσης Αστυνομικών Υπαλλήλων Νοτιοανατολικής Αττικής, Γιώργος Καλλιακμάνης. Απόδειξη αυτού, το γεγονός ότι μία ημέρα μετά ο αστυνομικός διευθυντής του Κιλκίς ζήτησε από τους υφιστάμενούς του να ενημερώσουν άμεσα σε περίπτωση που εντοπίσουν τα συγκεκριμένα οχήματα, οχήματα τα οποία βρίσκονται ήδη εγκαταλελειμμένα στην Αθήνα. Ο Σταύρος Μπαλάσκας επισημαίνει: «Υπάρχει ανοησία ανθρώπων και αποφάσεις που πάρθηκαν στο πόδι, στο γόνατο και δεν εκτελέστηκαν ποτέ οι σωστές αποφάσεις». Οι Κροάτες κατέβηκαν στην Ελλάδα σαν να πηγαίνουν εκδρομή. Η φάλαγγα με τα βανάκια διέσχισε την Κροατία, το Μαυροβούνιο, την Αλβανία και μέσω Κακαβιάς όλη την Εθνική Οδό και έφτασε στην Αττική, χωρίς τα αυτοκίνητα να ακινητοποιηθούν σε κανένα σημείο της διαδρομής από τις αστυνομικές δυνάμεις, παρά την απαγόρευση μετακίνησης που είχε εκδόσει η UEFA. Από την Ιωνία οδό το κομβόι θανάτου συνεχίζει να κινείται ορατό στην Αθηνών Πατρών, ενώ για πρώτη φορά εντοπίζεται όταν έχει φτάσει πια στο Κιάτο από έναν ιδιώτη, ο όποιος ειδοποιεί την αστυνομία. Άλλο ένα κομβόι υπάρχει στα διόδια της Ελευσίνας, όμως αντί να υπάρχει μπλόκο για να το σταματήσει, υπάρχει μόνο μία μηχανή της αστυνομίας, που βλέπει τα 25 οχήματα να περνούν και οι αστυνομικοί ξεκινούν να τα ακολουθούν την αυτοκινητοπομπή την οποία τελικά χάνουν από τα μάτια τους όταν χωρίζεται σε δύο ομάδες. Η μία κινείται στην Αττική Οδό και η άλλη προς τη λεωφόρο Αθηνών, ενώ περίπου 50 λεπτά αργότερα εμφανίζονται ως δια μαγείας στον σταθμό του ΗΣΑΠ Ειρήνη, έχοντας ήδη εξοπλιστεί από Έλληνες συνεργούς τους. Το τάγμα θανάτου ντυμένο στα μαύρα κατακλύζει την αποβάθρα του σταθμού με τον σταθμάρχη να ενημερώνει άμεσα στην αστυνομία. Η πληροφορία διαβιβάστηκε άμεσα στον συντονιστή του σχεδιου Αριάδνη της ΕΛ.ΑΣ και τα άτομα αποβιβάστηκαν τον σταθμό Περισσός. Οι Κροάτες αποβιβάζονται σε μπουλούκι και πεζή περίπου 12 λεπτά μετά έφτασαν στο γήπεδο της ΑΕΚ, χωρίς να τους σταματήσει κανείς, αφού οι αστυνομικές δυνάμεις που βρίσκονται επιτόπου έχουν εντολή μόνο να τους παρακολουθούν από μακριά και φυσικά όταν ξεσπούν τα άγρια επεισόδια είναι πλέον αργά. Το κεντρικό δελτίο ειδήσεων του ΣΚΑΪ το βράδυ της Τετάρτης αποκάλυψε επιπλέον λάθη, που έγιναν από τις αστυνομικές αρχές τις μοιραίες ώρες της Δευτέρας. Αναφορικά με όσα είπαν οι αστυνομικοί στην Κακαβιά, ότι έλεγξαν 11 αυτοκίνητα και 4 βανάκια και ενημέρωσαν τις κρατικές υπηρεσίες μέσω e-mail, οι κεντρικές υπηρεσίες τους διαψεύδουν καθώς λένε ότι δεν έχουν λάβει κανένα e-mail και πως η μόνη ενημέρωση που είχε γινει είναι ότι «οι συνάδελφοι ήλεγξαν κατόπιν δικής μας παρότρυνσης και προτροπής δύο αυτοκίνητα». Αυτό που είχε διαβιβαστεί εξάλλου στην Κακαβιά ήταν να καταγράφουν τα στοιχεία των αυτοκινήτων και τα στοιχεία των επιβατών και να ενημερώσουν σχετικά τις κεντρικές υπηρεσίες. Ολιγωρία φαίνεται πως υπήρξε και στη διαβίβαση των σημάτων καθώς κάποιοι υπεύθυνοι δεν άνοιξαν καν τα e-mail την ώρα που θα έπρεπε. Να τονίσουμε δε, πως υπάρχει το police online, το αυτοματοποιημένο σύστημα της αστυνομίας, όπου κάθε φορά που ένας αποδέκτης συνδέεται αφήνει ένα ίχνος, γιαυτό οι αστυνομικοί γνωρίζουν εκ των υστέρων τι ώρα έχει συνδεθεί ο καθένας. Τώρα, στις 6 το απόγευμα της Δευτέρας, στα διόδια της Ελευσίνας δυνάμεις ΟΠΚΕ, τροχαίας και της Ασφάλειας περίμεναν τους Κροάτες. Μίαμιση ώρα αργότερα ωστόσο και για άγνωστο λόγο η Τροχαία αποσύρεται και μένει μόνο το δίκυκλο της ασφάλειας, που εντόπισε τα 25 οχήματα, αλλά τα έχασε. «Στις 10 το βράδυ από εποχούμενη περιπολία της υπηρεσίας μας εντοπίστηκαν να διέρχονται από τα διόδια της Ελευσίνας 25 οχήματα. Στην έξοδο της Αττικής Οδού τα οχήματα διασπάστηκαν αναπτύσσοντας ταχύτητα κι άλλα συνέχισαν να κινούνται επί της Εθνικής οδού και άλλα εισήλθαν στην Αττική οδό, με αποτέλεσμα να μην είναι πλέον δυνατή η επιτήρηση τους». Ουσιαστικά η ΕΛ.ΑΣ ομολογεί ότι στην πράξη ο σταθμάρχης του ΗΣΑΠ ήταν αυτός που βοήθησε στον εντοπισμό των χούλιγκαν. «Περί την 22:55 από την ΣΤΑΣΥ υπήρξε ενημέρωση για περίπου 100 άτομα με κουκούλες και αντικείμενα στον σταθμό Ειρήνη, ενώ επί της οδού Νερατζιωτίσσης εντοπίστηκαν σταθμευμένα τα οχήματα με κροατικές πινακίδες που αναζητούνταν». Ένα ακόμη ενδιαφέρον στοιχείο σχετικά με τους συλληφθέντες για την υπόθεση είναι πως υπάρχουν κάποιοι παλίοι... γνώριμοι στην Ελληνική Αστυνομία, όχι Κροάτες αλλά γηγενείς χούλιγκαν. «Μετά την συμπλοκή αστυνομικές δυνάμεις κατάφεραν να κινητοποιήσουν σε χώρο μακριά του γηπέδου τον υπ' αριθμό 7 κατηγορούμενο, ο οποίος τυγχάνει γνωστός οργανωμένος οπαδός της ομάδας του Παναθηναϊκού. Γνωστός οπαδός του Παναθηναϊκού τυγχάνει και ο υπ' αριθμόν 51 κατηγορούμενος», αναφέρει η ΕΛ.ΑΣ.",True
newsbomb.gr,https://www.newsbomb.gr/ellada/story/1456876/se-krisimi-katastasi-o-29xronos-pou-pyrovolithike-stin-kriti-i-sfaira-paramenei-ston-egkefalo-tou,ΕΛΛΑΔΑ,Σε κρίσιμη κατάσταση ο 29χρονος που πυροβολήθηκε στην Κρήτη – Η σφαίρα παραμένει στον εγκέφαλο του,2023-08-10T05:55:28+03:00,Newsbomb,"Newsbomb Ο  22χρονος, ο οποίος κατηγορείται ότι πυροβόλησε τον 29χρονο, εξακολουθεί να παραμένει άφαντος. Σταθερή αλλά κρίσιμη παραμένει η κατάσταση του 29χρονου που νοσηλεύεται στο Βενιζέλειο Νοσοκομείο Ηρακλείου έπειτα από τον πυροβολισμό που δέχθηκε ενώ ήταν εν κινήσει μέσα στο αυτοκίνητό του από 22χρονο τα ξημερώματα της περασμένης Πέμπτης στη Μεσσαρά. Σύμφωνα με τα όσα είπε στο neakriti.gr και στο ΚΡΗΤΗ ΤV, ο διευθυντής της ΜΕΘ του νοσοκομείου Ανέστης Κιούλπαλης, γίνονται προσπάθειες για τη σταδιακή αφύπνισή του 29χρονου, προκειμένου να αξιολογηθεί η νευρολογική του κατάσταση. Σημειώνεται, πάντως, ότι ο άτυχος άνδρας δεν έχει παρουσιάσει άλλες επιπλοκές. Ακόμη, ανέφερε ότι οι γιατροί όταν πρόκειται για κρανιοεγκεφαλικές κακώσεις πρώτα περιμένουν να υποχωρήσει το οίδημα και μετά επιχειρείται η αφύπνιση ώστε να διαπιστωθεί η νευρολογική κατάσταση του ασθενούς. «Εάν καταλαβαίνει, εάν ανοίγει τα μάτια του, εάν μπορεί να μιλήσει», εξηγεί μεταξύ άλλων ο κ. Κιούλπαλης. Την ίδια στιγμή, η σφαίρα παραμένει καρφωμένη στον εγκέφαλο του 29χρονου και σε εξαιρετικά δύσκολο σημείο και αναμένεται σε επόμενη φάση να γίνουν προσπάθειες για την αφαίρεσή της. «Η σφαίρα είναι σε σημείο που δεν είναι προσπεράσιμη. Τώρα σε δεύτερη φάση, ενδεχομένως θα γίνει μια προσπάθεια ίσως να αφαιρεθεί. Ίσως σε κάποιο άλλο κέντρο νευροχειρουργικό όπου έχουν μεγαλύτερη εμπειρία. Αυτό είναι κάτι το οποίο θα το αποφασίσουν οι ίδιοι οι νευροχειρουργοί», όπως είπε ο διευθυντής της ΜΕΘ του Βενιζέλειου Νοσοκομείου Ηρακλείου Ανέστης Κιούλπαλης, που πρόσθεσε ότι η σφαίρα δυστυχώς έχει περάσει από το κέντρο του εγκεφάλου και βρίσκεται κοντά σε λοβό του, «αλλά δεν είναι αρκετά περιφερειακά που να μπορεί να βγει χωρίς να κάνει μεγαλύτερη ζημιά στον εγκέφαλο…», συμπλήρωσε ο ίδιος.  Αξίζει να αναφερθεί τέλος, σύμφωνα με τις ίδιες πηγές, ότι ο 22χρονος, ο οποίος κατηγορείται ότι πυροβόλησε τον 29χρονο, εξακολουθεί να παραμένει άφαντος.",False
newsbomb.gr,https://www.newsbomb.gr/ellada/story/1456881/o-thor-myristike-ta-narkotika-prin-anevoun-sto-ploio-dyo-syllipseis-stin-kavala,ΕΛΛΑΔΑ,Ο «Θορ» μυρίστηκε τα ναρκωτικά πριν μπουν στο πλοίο – Δύο συλλήψεις στην Καβάλα,2023-08-10T05:45:20+03:00,Newsbomb,"Newsbomb Ένας 28χρονος και μία 24χρονη συνελήφθησαν στην Καβάλα καθώς διαπιστώθηκε ότι είχαν κρύψει στις αποσκευές τους ναρκωτικές ουσίες. Σε έλεγχο που διενεργήθηκε από στελέχη του Γραφείου Ασφάλειας του Κεντρικού Λιμεναρχείου Καβάλας, με τη συνδρομή του αστυνομικού σκύλου ανίχνευσης ναρκωτικών ουσιών «Θορ», στα δύο παραπάνω άτομα, μετά την αποβίβαση τους από Ι.Χ.Ε. όχημα και πριν από την επιβίβαση τους σε πλοίο, διαπιστώθηκε ότι κατείχαν στις αποσκευές τους: ηρωίνη σε μορφή βράχου μικτού βάρους 89,2 γραμμ., ακατέργαστη κάνναβη μικτού βάρους 6,5 γραμμ., είκοσι επτά δισκία δραστικής ουσίας αλπραζολάμης, δεκαεπτά δισκία δραστικής ουσίας φθοριονιτραζεπάμης και οκτώ δισκία δραστικής ουσίας διαζεπάμης. στο σπίτι του 28χρονου στη Θεσσαλονίκη από στελέχη της Περιφερειακής Ομάδας Δίωξης Ναρκωτικών (Π.Ο.ΔΙ.Ν.) του Κεντρικού Λιμεναρχείου Θεσσαλονίκης με τη συνδρομή του αστυνομικού σκύλου ανίχνευσης ναρκωτικών ουσιών Μπόμπερ βρέθηκαν: οκτώ δισκία δραστικής ουσίας διαζεπάμη, ένα πλαστικό μπουκάλι που περιείχε άγνωστη ουσία πιθανόν μεθαδόνη μικτού βάρους 112 γραμμ., ένα γυάλινο μπουκαλάκι με δυο μισά δισκία και έξι δισκία με δραστική ουσία τραμαδόλη. Από το Κεντρικό Λιμεναρχείο Καβάλας που διενεργεί την προανάκριση κατασχέθηκαν οι προαναφερόμενες ποσότητες ναρκωτικών ουσιών, ένα Ι.Χ.Ε. όχημα, δύο κινητά τηλέφωνα, ζυγαριές ακριβείας και το χρηματικό ποσό των εξακοσίων δεκαπέντε ευρώ.",False
newsbomb.gr,https://www.newsbomb.gr/ellada/story/1456884/meiomeni-i-kinisi-stis-laikes-agores-sta-ypsi-to-kostos-paragogis-logo-kaysona,ΕΛΛΑΔΑ,Μειωμένη η κίνηση στις λαϊκές αγορές – Στα ύψη το κόστος παραγωγής λόγω καύσωνα,2023-08-10T05:36:22+03:00,Newsbomb,"Newsbomb Προϊόντα της εποχής, που πρωταγωνιστούν στο καθημερινό τραπέζι των νοικοκυριών «κάηκαν» από την ζέστη Με την κίνηση στις λαϊκές να είναι εμφανώς μειωμένη τον Αύγουστο, καθώς οι πόλεις έχουν αδειάσει, οι παραγωγοί μαζεύουν τους πάγκους τους από νωρίς. Όπως αναφέρει η ertnews.gr, υψηλό κόστος παραγωγής και ο παρατεταμένος καύσωνας των προηγούμενων ημερών, που έπληξε δεκάδες προϊόντα, δυσχεραίνουν ακόμα περισσότερο την κατάσταση.Προϊόντα της εποχής, που πρωταγωνιστούν στο καθημερινό τραπέζι των νοικοκυριών «κάηκαν» από την ζέστη, με τους επαγγελματίες να εκφράζουν την ανησυχία τους τόσο για την επάρκεια όσο και για τις τιμές τους. Αν και το πλήγμα είναι μεγάλο, ιδίως για τους παραγωγούς κηπευτικών, όπως τονίζουν οι επαγγελματίες, προσπαθούν να κρατήσουν σταθερές τις τιμές. Ενδεικτικά, σε λαϊκή στις Σαράντα Εκκλησιές, οι ντομάτες πωλούνται από 0.50-0,70 λεπτά έως 1,50 ευρώ το κιλό,τα καρπούζια από 0,60 ευρώ το κιλό και τα πεπόνια στα 0,70 λεπτά αντίστοιχα. Οι παραγωγοί εκτός από τις επιπτώσεις της κλιματικής κρίσης και το υψηλό κόστος παραγωγής καλούνται να αντιμετωπίσουν και την ερήμωση των αστικών κέντρων τις ημέρες του Αυγούστου. Οι λιγοστοί καταναλωτές, που κυκλοφορούν πλέον στις γειτονιές αλλάζουν το ωράριο των επαγγελματιών και το αργότερο μέχρι τη μία, πολλοί πάγκοι μαζεύονται.",False
newsbomb.gr,https://www.newsbomb.gr/ellada/story/1456888/pyrkagies-eikones-apo-to-kentro-ekpaidefsis-ton-ksenon-pyrosveston-sti-nea-makri,ΕΛΛΑΔΑ,Πυρκαγιές: Εικόνες από το κέντρο εκπαίδευσης των ξένων πυροσβεστών στη Νέα Μάκρη,2023-08-10T05:30:24+03:00,Newsbomb,"Newsbomb Στο πρόγραμμα συμμετέχουν 205 πυροσβέστες από 6 χώρες: Βουλγαρία, Γαλλία, Γερμανία, Μάλτα, Ρουμανία και Σλοβακία. Στο συντονιστικό κέντρο των ξένων πυροσβεστικών δυνάμεων, στη Νέα Μάκρη βρέθηκε η κάμερα της ΕΡΤ. Πρόκειται για το Κέντρο όπου εκπαιδεύονται οι ξένοι πυροσβέστες οι οποίοι έρχονται να επιχειρήσουν σε Ελλάδα και σε άλλες ευρωπαϊκές χώρες.Μετά τις πυρκαγιές του 2021, όπου πραγματοποιήθηκε η μεγαλύτερη κινητοποίηση Ευρωπαίων πυροσβεστών, η χώρα μας ανέλαβε να υλοποιήσει το ευρωπαϊκό πρόγραμμα προεγκατάστασης ξένων πυροσβεστικών δυνάμεων.«Έρχονται εδώ προκειμένου να μείνουν για ένα μήνα συνεχόμενα, είτε σε δόσεις των δεκαπέντε ημερών που διαρκεί η αποστολή τους, είτε για ένα μήνα, όπως είναι οι Γάλλοι, για να είναι ανά πάσα στιγμή έτοιμοι να συνεπιχειρήσουν με τον Έλληνα πυροσβέστη. Έχουμε καταρτήσει ένα πρόγραμμα θεωρητικής και πρακτικής εκπαίδευσης, έτσι ώστε ο Ευρωπαίος πυροσβέστης να εξοικειωθεί με το ελληνικό φυσικό περιβάλλον. Είναι πρωτόγνωρες συνθήκες γι’ αυτούς, οπότε θα έλεγα ότι έρχονται κατά κόρον για να εκπαιδευτούν, να πάρουν τεχνογνωσία από τον Έλληνα»σημειώνει ο Βασίλειος Μπίκας, Αντιπύραρχος – Συντονιστής Συνδέσμου Ξένων Αποστολών στην Ελλάδα. Στο πρόγραμμα συμμετέχουν 205 πυροσβέστες από 6 χώρες: Βουλγαρία, Γαλλία, Γερμανία, Μάλτα, Ρουμανία και Σλοβακία.Στο πλαίσιο προεγκατάστασης, η Ελλάδα εφαρμόζει για πρώτη φορά τον θεσμό του διοικητικού συνδέσμου: πολίτες που προέρχονται αποκλειστικά από εθελοντές του πυροσβεστικού σώματος και υποστηρίζουν το έργο των ξένων πυροσβεστών, σε θέματα διοικητικής μέριμνας.",True
newsbomb.gr,https://www.newsbomb.gr/ellada/story/1456880/troxaio-stin-kriti-aftokinito-sygkroystike-me-dikyklo-nekros-o-odigos-tis-motosykletas,ΕΛΛΑΔΑ,Tροχαίο στην Κρήτη: Αυτοκίνητο συγκρούστηκε με δίκυκλο – Νεκρός ο οδηγός της μοτοσυκλέτας,2023-08-10T05:10:24+03:00,Newsbomb,"Newsbomb ο οδηγός της μηχανής διακομίστηκε με ασθενοφόρο του ΕΚΑΒ στο νοσοκομείο Αγίου Νικολάου, χωρίς να τις αισθήσεις του Δεύτερο θανατηφόρο τροχαίο σημειώθηκε στην Κρήτη μέσα στην ίδια ημέρα, όταν αυτοκίνητο συγκρούστηκε με μηχανή. Όπως αναφέρουν πληροφορίες του cretalive.gr, το νέο δυστύχημα σημειώθηκε στην νέα εθνική οδό Αγίου Νικολάου-Καλού Χωριού λίγο πριν τον ανισόπεδο κόμβο Κριτσάς στο ύψος του Βιολογικού Αγίου Νικολάου. Ειδικότερα, ο 67χρονος οδηγός της μηχανής διακομίστηκε με ασθενοφόρο του ΕΚΑΒ στο νοσοκομείο Αγίου Νικολάου, χωρίς να τις αισθήσεις του.Όπως αναφέρει το anatolh.com, παρά τις προσπάθειες των γιατρών, ο άτυχος άνδρας άφησε την τελευταία του πνοή. Προανάκριση για τα έρευνα του δυστυχήματος διενεργεί το Τμήμα Τροχαίας του ΒΟΑΚ. Υπενθυμίζεται ότι νωρίς το πρωί της Τετάρτης, καταγράφηκε ένα ακόμα θανατηφόρο τροχαίο, στο Ρέθυμνο, στο οποίο έχασε τη ζωή του επίσης ένας οδηγός μηχανής. ",False
newsbomb.gr,https://www.newsbomb.gr/ellada/story/1456892/xalkidiki-43xronos-anasyrthike-nekros-apo-paralia-tis-sartis,ΕΛΛΑΔΑ,Χαλκιδική: 43χρονος ανασύρθηκε νεκρός από παραλία της Σάρτης,2023-08-10T05:05:12+03:00,Newsbomb,"Newsbomb Το πτώμα πρόκειται να μεταφερθεί στην Ιατροδικαστική Υπηρεσία Θεσσαλονίκης Χωρίς τις αισθήσεις του ανασύρθηκε σήμερα το πρωί ένας 43χρονος αλλοδαπός, από τη θαλάσσια περιοχή της Σάρτης στη Χαλκιδική, 43χρονος Σύμφωνα με ενημέρωση του Λιμενικού, ο 43χρονος μεταφέρθηκε στο Κέντρο Υγείας Αγίου Νικολάου, ενώ το πτώμα πρόκειται να μεταφερθεί στην Ιατροδικαστική Υπηρεσία Θεσσαλονίκης για την διενέργεια νεκροψίας – νεκροτομής. Προανάκριση διενεργείται από το Γ’ Λιμενικό Τμήμα Νέου Μαρμαρά του Λιμεναρχείου Ιερισσού.",False
newsbomb.gr,https://www.newsbomb.gr/ellada/ekklhsia/story/1456879/eortologio-9-avgoystou-poioi-giortazoun-simera,ΕΚΚΛΗΣΙΑ,Εορτολόγιο 10  Αυγούστου: Ποιοι γιορτάζουν σήμερα,2023-08-10T05:00:02+03:00,Newsbomb,"Newsbomb Δείτε ποιοι γιορτάζουν σήμερα  Σήμερα εορτάζει ο Άγιος Λαυρέντιος Ο Άγιος Λαυρέντιος ο αρχιδιάκονος ήταν από τους πιο γνωστούς κληρικούς της ρωμαϊκής Εκκλησίας, και του είχαν εμπιστευθεί τη διαχείριση της περιουσίας της. Όταν έγινε ο διωγμός κατά των χριστιανών, ο πάπας Ρώμης Ξύστος (ή Σίξτος) ο Β’, που καταγόταν από την Αθήνα, πρώτος πρόσφερε θυσία τον εαυτό του, ομολογώντας τον Χριστό και αποκεφαλίστηκε. Κατόπιν συνέλαβαν και το Λαυρέντιο. Επειδή ήταν διαχειριστής της Εκκλησίας, τον διέταξαν να παραδώσει τους θησαυρούς της. Ο Λαυρέντιος δέχθηκε, και μετά από λίγο επέστρεψε με μια μεγάλη φάλαγγα αμαξών, γεμάτες φτωχούς, ορφανά και αναπήρους. Και απάντησε στον ηγεμόνα ότι σε όλους αυτούς τους πάσχοντες είναι αποταμιευμένοι οι θησαυροί της Εκκλησίας, «ὅπου οὔτε σῆς οὔτε βρῶσις ἀφανίζει, καὶ ὅπου κλέπται οὐ διορύσσουσιν οὐδὲ κλέπτουσιν» (Ευαγγέλιο Ματθαίου, ΣΤ’ 20). Δηλαδή, όπου ούτε σκόρος, ούτε σαπίλα και σκουριά αφανίζουν αυτούς τους θησαυρούς, και όπου ούτε κλέφτες μπορούν να τρυπήσουν τους τοίχους αυτών των θησαυροφυλακίων, για να κλέψουν το πολύτιμο περιεχόμενο τους.  Εξαγριωμένοι τότε οι ειδωλολάτρες, έψησαν το Λαυρέντιο ζωντανό, πάνω σε σιδερένια σχάρα. Το λείψανο του παρέλαβε κάποιος ευσεβής χριστιανός, ο Ιππόλυτος. Όταν, όμως, το έμαθε αυτό ο ηγεμόνας, διέταξε και τον έσυραν άγρια άλογα μέσα σε αγκάθια, και έτσι μαρτυρικά τελείωσε τη ζωή του και ο Ιππόλυτος.",False
newsbomb.gr,https://www.newsbomb.gr/ellada/story/1456890/thessaloniki-apeilisan-ypallilo-zaxaroplasteiou-me-syrigga-kai-arpaksan-100-evro,ΕΛΛΑΔΑ,Θεσσαλονίκη: Απείλησαν υπάλληλο ζαχαροπλαστείου με σύριγγα και άρπαξαν 100 ευρώ,2023-08-10T03:21:25+03:00,Newsbomb,"Newsbomb Η αστυνομία διεξάγει έρευνες για τον εντοπισμό των δραστών. Ληστεία υπό την απειλή σύριγγας σημειώθηκε σήμερα το μεσημέρι σε ζαχαροπλαστείο στην περιοχή της Σταυρούπολης στη Θεσσαλονίκη. Όπως αναφέρει το thestival.gr, δύο άτομα εισέβαλαν περίπου στις 16:15 σε ζαχαροπλαστείο επί της οδού Μεγάλου Αλεξάνδρου και με τη χρήση σύριγγας αφαίρεσαν 100 ευρώ. Η αστυνομία διεξάγει έρευνες για τον εντοπισμό των δραστών.",False
newsbomb.gr,https://www.newsbomb.gr/ellada/story/1456891/thessaloniki-stratiotiko-tzip-epese-se-dentro-enas-travmatias,ΕΛΛΑΔΑ,Θεσσαλονίκη: Στρατιωτικό τζιπ έπεσε σε δέντρο – Ένας τραυματίας,2023-08-10T03:20:53+03:00,Newsbomb,"Newsbomb Ο τραυματίας διεκομίσθη στο 424 Στρατιωτικό Νοσοκομείο Τα ξημερώματα της Τετάρτης ένα στρατιωτικό τζιπ που κινείτο στον δρόμο από Ασβεστοχώρι προς Εξοχή, εξετράπη της πορείας του και προσέκρουσε σε δέντρο, με συνέπεια να τραυματιστεί ο οδηγός του οχήματος. Ο τραυματίας διεκομίσθη στο 424 Στρατιωτικό Νοσοκομείο και σύμφωνα με πληροφορίες η κατάστασή του δεν εμπνέει ανησυχία. Ο δρόμος στο σημείο παρέμεινε κλειστός για λίγη ώρα. Δείτε φωτογραφίες του kranosgr.com από το σημείο:",False
newsbomb.gr,https://www.newsbomb.gr/ellada/story/1456887/polemos-sto-soudan-pano-apo-4-ekatommyria-ektopismenoi-kai-prosfyges,ΕΛΛΑΔΑ,Πόλεμος στο Σουδάν: Πάνω από 4 εκατομμύρια εκτοπισμένοι και πρόσφυγες,2023-08-10T02:33:22+03:00,Newsbomb,"Newsbomb Οι αντιμαχόμενοι διεξάγουν συχνά επιχειρήσεις σε πυκνοκατοικημένες περιοχές και υπάρχει ήδη σωρελθα καταγγελιών για εγκλήματα πολέμου. Πάνω από τέσσερα εκατομμύρια άνθρωποι εξαναγκάστηκαν να εγκαταλείψουν τα σπίτια τους αφότου ξέσπασε ο πόλεμος στο Σουδάν, πριν από σχεδόν τέσσερις μήνες, τόνισε χθες Τετάρτη ο Οργανισμός Ηνωμένων Εθνών. «Έπειτα από δεκαέξι εβδομάδες ένοπλης σύρραξης στο Σουδάν, πάνω από 4 εκατομμύρια άνθρωποι έχουν εκτοπιστεί μέσα στη χώρα και εκτός συνόρων, σε γειτονικά κράτη», ενημέρωσε η Κλέμεντιν Νκουέτα-Σαλάμι, συντονίστρια του ΟΗΕ για τις ανθρωπιστικές υποθέσεις στο κράτος της βορειοανατολικής Αφρικής. «Πολλοί από όσους έχουν παγιδευτεί εξαιτίας των εχθροπραξιών αδυνατούν –και σε ορισμένες περιπτώσεις εμποδίζονται εσκεμμένα– να αναζητήσουν ασφάλεια αλλού», τόνισε η κυρία Νκουέτα-Σαλάμι. «Κι όσοι καταφέρνουν να ξεφύγουν αντιμετωπίζουν άλλους κινδύνους: κακοποιήσεις, κλοπές, παρενοχλήσεις στο ταξίδι για να φθάσουν σε πιο ασφαλείς περιοχές». Ενημερώνοντας το Συμβούλιο Ασφαλείας του ΟΗΕ, η Ίντεμ Γουοσούρνου, η διευθύντρια επιχειρήσεων του Γραφείου Συντονισμού Ανθρωπιστικών Υποθέσεων (OCHA), υπογράμμισε ότι 1,4 εκατ. Σουδανοί αναγκάστηκαν να εγκαταλείψουν τα σπίτια τους μέσα σε λιγότερους από δυο μήνες, από την 23η Ιουνίου. «Η κάθοδος του Σουδάν στην πλήρη ανθρωπιστική καταστροφή» συνεχίζεται, τόνισε η κυρία Γουοσούρνου, η οποία εκφράστηκε εξ ονόματος του Μάρτιν Γκρίφιθς, αναπληρωτή Γενικού Γραμματέα του ΟΗΕ και συντονιστή των προσπαθειών αρωγής του οργανισμού σε καταστάσεις έκτακτης ανάγκης.  Η αξιωματούχος θύμισε πως το 80% των νοσοκομείων στη χώρα έχει τεθεί εκτός λειτουργίας και ότι 14 εκατομμύρια παιδιά –ή αλλιώς τα μισά από τα παιδιά στο Σουδάν– χρειάζονται ανθρωπιστική βοήθεια. Στον πόλεμο που ξέσπασε στο Σουδάν τη 15η Απριλίου αναμετρώνται οι ένοπλες δυνάμεις του στρατηγού Άμπντελ Φάταχ αλ Μπουρχάν και οι Δυνάμεις Ταχείας Υποστήριξης (ΔΤΥ) του στρατηγού Μοχάμεντ Χαμντάν Ντάγκλο. Η σύρραξη έχει στοιχίσει τη ζωή σε τουλάχιστον 3.900 ανθρώπους, κατά την –αναμφίβολα υποτιμημένη– πιο πρόσφατη εκτίμηση της μη κυβερνητικής οργάνωσης ACLED. Οι δυο στρατηγοί είχαν προχωρήσει μαζί στο στρατιωτικό πραξικόπημα του 2021 που έκλεισε τη σύντομη δημοκρατική παρένθεση στο Σουδάν, προτού μετατραπούν σε εχθρούς. Καθώς οι μεσολαβητικές προσπάθειες να μοιάζουν να πέφτουν σε τοίχο, οι μάχες συνεχίζονται και επικεντρώνονται στην πρωτεύουσα Χαρτούμ και τα περίχωρά της και στην αχανή περιοχή Νταρφούρ (δυτικά), που είχε ήδη αιματοκυλιστεί από εμφύλιο πόλεμο τα χρόνια του 2000. Οι αντιμαχόμενοι διεξάγουν συχνά επιχειρήσεις σε πυκνοκατοικημένες περιοχές στο κράτος των περίπου 46 εκατομμυρίων κατοίκων κι υπάρχει ήδη βουνό καταγγελιών για εγκλήματα πολέμου.",False
newsbomb.gr,https://www.newsbomb.gr/ellada/story/1456882/ksekatharisma-logariasmon-stous-paksoys-allodapos-pyrovolise-omoethni-tou,ΕΛΛΑΔΑ,Ξεκαθάρισμα λογαριασμών στους Παξούς: Αλλοδαπός πυροβόλησε ομοεθνή του,2023-08-10T02:12:23+03:00,Newsbomb,"Newsbomb Αιματηρή συμπλοκή μεταξύ δύο Αλβανών στους Παξούς  Σε ξεκαθάρισμα λογαριασμών οφείλεται η αιματηρή συμπλοκή μεταξύ δύο αντρών αλβανικής καταγωγής σήμερα τα ξημερώματα (10/08). Όπως αναφέρουν πληροφορίες από το kerkyrasimera.gr, άνδρας πυροβολήθηκε από ομοεθνή του στο λιμάνι της Λάκας των Παξών με αποτέλεσμα να τραυματιστεί σοβαρά. Σύμφωνα με πληροφορίες από το Λιμενικό Σώμα που χειρίζεται την υπόθεση, ο άτυχος άνδρας έπεσε αιμόφυρτος και μεταφέρθηκε εσπευσμένα στο Κέντρο Υγείας του νησιού.",False
newsbomb.gr,https://www.newsbomb.gr/ellada/story/1456878/fotia-se-diamerisma-ston-peiraia-katasvestike-apo-tin-pyrosvestiki,ΕΛΛΑΔΑ,Φωτιά σε διαμέρισμα στον Πειραιά -  Kατασβέστηκε άμεσα από την Πυροσβεστική,2023-08-10T01:45:57+03:00,Newsbomb,"Newsbomb Δεν υπήρξαν θύματα ή σοβαρές ζημιές από την πυρκαγιά Φωτιά ξέσπασε σε διαμέρισμα στον Πειραιά το βράδυ της Τετάρτης 9 Αυγούστου. Σμφωνα με ενημέρωση από την Πυροσβεστική η φωτιά εκδηλώθηκε στην οδό Σπύρου Τρικούπη 32, ωστόσο πολύ γρήγορα κατασβέστηκε χωρίς να υπάρξει κάποιος εγκλωβισμός ή σοβαρές υλικές ζημιές",False
newsbomb.gr,https://www.newsbomb.gr/ellada/story/1456875/xoris-energo-metopo-i-pyrkagia-sto-sxoinia-marathona,ΕΛΛΑΔΑ,Χωρίς ενεργό μέτωπο η πυρκαγιά στο Σχοινιά Μαραθώνα: Κινδύνεψαν κατοικίες,2023-08-10T00:55:00+03:00,Newsbomb,"Newsbomb Στο σημείο επιχείρησαν 63 πυροσβέστες με 5 ομάδες πεζοπόρων τμημάτων και 17 οχήματα και 4 ελικόπτερα Υπό πλήρη έλεγχο τέθηκε η πυρκαγιά που ξέσπασε λίγο πριν τις 3 το μεσημέρι της Τετάρτης στον Σχοινιά Μαραθώνα. Η πυρκαγιά εκδηλώθηκε σε κατοικημένη περιοχή με τις φλόγες να «γλείφουν» κατοικίες οι οποίες σώθηκαν την τελευταία στιγμή χάρη στα εναέρια μέσα, ενώ κάηκαν αποθηκευτικοί χώροι καθώς και τρία αυτοκίνητα. Στο σημείο επιχείρησαν 63 πυροσβέστες με 5 ομάδες πεζοπόρων τμημάτων και 17 οχήματα, συμπεριλαμβανομένων 18 Γάλλων πυροσβεστών με 4 οχήματα, ενώ επιχείρησαν 4 ελικόπτερα. Συνδρομή παρείχαν εθελοντές πυροσβέστες ομάδων της Πολιτικής Προστασίας καθώς και υδροφόρες της Τοπικής Αυτοδιοίκησης. ",False
newsbomb.gr,https://www.newsbomb.gr/ellada/dikaiosynh/story/1456870/nea-filadelfeia-apo-tin-paraskevi-11-avgoystou-se-omades-oi-apologies-ton-105,ΔΙΚΑΙΟΣΥΝΗ,Νέα Φιλαδέλφεια: Από την Παρασκευή 11 Αυγούστου σε ομάδες οι απολογίες των 105,2023-08-09T23:59:00+03:00,Newsbomb,"Newsbomb Σε ομάδες θα απολογηθούν οι 105 συλληφθέντες για τα αιματηρά επεισόδια στη Νέα Φιλαδέλφεια, σε μια διαδικασία που θα κρατήσει από την Παρασκευή 11 μέχρι την Κυριακή 13 Αυγούστου Από την Παρασκευή έως την Κυριακή θα απολογηθούν σε ομάδες τα 105 πρόσωπα που έχουν συλληφθεί για την αιματηρή συμπλοκή στη Νέα Φιλαδέλφεια με αποτέλεσμα τη δολοφονία του 29χρονου Μιχάλη.Οι κατηγορούμενοι μέχρι αυτή την ώρα ζητούν και λαμβάνουν προθεσμίες από τους τρεις ανακριτές που έχουν οριστεί για την υπόθεση, προκειμένου να λάβουν γνώση της δικογραφίας και προετοιμάσουν τις απολογίες τους. Ο πρώτος κύκλος των απολογιών θα ξεκινήσει την Παρασκευή το μεσημέρι ενώ οι απολογίες θα γίνουν ανά ομάδες των 10-12 ατόμων περίπου σε κάθε ανακριτή ανά ημέρα. Φύλλο και φτερό κάνουν οι αρχές τα ευρήματα και τα στοιχεία που συνέλεξαν από τον τόπο της δολοφονικής επίθεσης στη Νέα Φιλαδέλφεια. Την ίδια ώρα στο μικροσκόπιο έχουν μπει και οι τρεις Έλληνες συλληφθέντες, καθώς όπως όλα δείχνουν φαίνεται πως έπαιξαν καθοριστικό ρόλο στην οργάνωση των επεισοδίων, που οδήγησαν στη δολοφονία του 29χρονου οπαδού της ΑΕΚ. Οι τρεις Έλληνες ήταν εκείνοι που καθοδήγησαν το κομβόι των Κροατών στη Νέα Φιλαδέλφεια και τους έδειξαν πώς έπρεπε να πλησιάσουν το γήπεδο των κιτρινόμαυρων.  Σύμφωνα με το ρεπορτάζ του Star πρόκειται για έναν 26χρονο από το Μαρούσι με τα αρχικά Β.Θ., για έναν 27χρονο επίσης από το Μαρούσι με τα αρχικά Τ.Ι. και έναν 22χρονο αλβανικής καταγωγής από τη Νέα Σμύρνη με τα αρχικά Λ.Ε. Ο δεύτερος είχε συλληφθεί το 2022 κατηγορούμενος για εγκληματική οργάνωση με οπαδικό υπόβαθρο. Στα εγκληματολογικά εργαστήρια της αστυνομίας μεταξύ άλλων εξετάζονται μια μία ξύλινη τάβλα μήκους 120 cm και πλάτους 10 cm, η οποία φέρει καρφιά και κηλίδες αίματος, ενώ αναμένεται και άρση του τηλεφωνικού απορρήτου, προκειμένου να διαπιστωθούν οι «συνεννοήσεις» που προηγήθηκαν μεταξύ των οργανωμένων οπαδαών από Κροατία και Ελλάδα. ",True
newsbomb.gr,https://www.newsbomb.gr/ellada/story/1456838/xrimatodotisi-tou-alieftikoy-katafygiou-astakoy-apo-to-ypourgeio-naftilias-kai-nisiotikis-politikis,ΕΛΛΑΔΑ,Χρηματοδότηση του αλιευτικού καταφυγίου Αστακού από το υπουργείο Ναυτιλίας και Νησιωτικής Πολιτικής,2023-08-09T23:58:17+03:00,Newsbomb,"Newsbomb  Την χρηματοδότηση του αλιευτικού καταφυγίου Αστακού ενέκρινε ο υπουργός Ναυτιλίας και Νησιωτικής Πολιτικής, Μιλτιάδης Βαρβιτσιώτης. Συγκεκριμένα, μέσω της χρηματοδότησης θα πραγματοποιηθούν εργασίες βελτίωσης στο αλιευτικό καταφύγιο, η τωρινή κατάσταση του οποίου σε δυσμενείς καιρικές συνθήκες, καθιστά αδύνατη κάποιες φορές, την προσέγγιση των αλιευτικών σκαφών. Πιο αναλυτικά, οι εργασίες που θα πραγματοποιηθούν αφορούν την πλήρη κατεδάφιση υφιστάμενων παράνομων έργων και απομάκρυνση αυτών. Την κατασκευή τοιχίου ύψους 1,50μ. στον βραχίονα του καταφυγίου, στην εξωτερική πλευρά του καταφυγίου (ύψος στέγης 1,90μ. από μέση στάθμη θάλασσας). Την κατασκευή τοιχίου μεταβλητού ύψους στην εσωτερική πλευρά του καταφυγίου με τελικό ύψος στέγης 0,90μ. από μέση στάθμη θάλασσας. Την κατασκευή δαπέδου έδρασης των τοιχίων και πάχους 0,15μ και την ολήρωση με θραυστό υλικό.  Την κατασκευή δαπέδου καταφυγίου από σκυρόδεμα πάχους 0,15μ και την κατασκευή μικρού φωτεινού σημαντήρα με σύνδεση με την γραμμή παροχής ηλεκτρικού (χωρίς τον μηχανισμό). Την προσθήκη στρώσης ασφάλτου κυκλοφορίας παραλιακής οδού. Σύμφωνα με τη σχετική ανακοίνωση του υπουργείου Ναυτιλίας και Νησιωτικής Πολιτικής ""σκοπός των παραπάνω εργασιών είναι η άρτια λειτουργία του αλιευτικού καταφυγίου καθώς και ο ασφαλής ελλιμενισμός των σκαφών των επαγγελματιών ψαράδων, παρέχοντας ταυτόχρονα τη δυνατότητα προσέγγισης και εξυπηρέτησης μεγαλύτερων και περισσότερων αλιευτικών σκαφών.""",False
newsbomb.gr,https://www.newsbomb.gr/ellada/story/1456868/sakis-arnaoytoglou-megali-pithanotita-gia-kataigides-kai-xalazi-tin-pempti,ΕΛΛΑΔΑ,Σάκης Αρναούτογλου: Μεγάλη πιθανότητα για καταιγίδες και χαλάζι την Πέμπτη,2023-08-09T23:46:33+03:00,Newsbomb,"Newsbomb Προειδοποίηση του Σάκη Αρναούτογλου για κεραυνούς, έντονη βροχόπτωση ακόμα και χαλάζι αύριο Πέμπτη 10 Αυγούστου Με ανάρτησή του στο Facebook ο μετεωρολόγος Σάκης Αρναούτογλου προειδοποιεί για μεγάλη πιθανότητα κεραυνών, βροχόπτωσης ακόμα και χαλάζι σε διάφορες περιοχές της χώρας. «Την Πέμπτη 10/8 με τη μεγαλύτερη πιθανότητα για ένα πέρασμα από μπόρα καταιγίδα, φαινόμενα που ίσως έχουν και τη μορφή μπουρινιού και συνοδεύονται πρόσκαιρα από έντονη βροχόπτωση, πολύ δυνατό άνεμο ή και χαλάζι! Οι χρονικές περίοδοι εκδήλωσης των παραπάνω φαινομένων δίνονται κατά προσέγγιση. Σημαντικό: Πριν την έλευση αλλά κυρίως κατά τη διάρκεια βροχής- καταιγίδας αποφεύγουμε σε κάθε περίπτωση το μπάνιο στη θάλασσα και φυσικά δεν απομακρυνόμαστε από τις ακτές για καλό και για κακό». Τοπικές βροχές ή καταιγίδες σε περιοχές της κεντρικής, ανατολικής και βόρειας χώρας. Μικρή άνοδος της θερμοκρασίας. Βόρειοι βορειοδυτικοί άνεμοι με εντάσεις έως 6 μποφόρ στα πελάγη. Τοπικά υψηλή επικινδυνότητα εκδήλωσης και εξάπλωσης δασικών πυρκαγιών.  Πιο αναλυτικά σύμφωνα με το meteo, την Πέμπτη 10 Αυγούστου 2023 τοπικά αυξημένες νεφώσεις αναμένονται στα κεντρικά, ανατολικά και βόρεια τμήματα της χώρας όπου κατά τόπους θα εκδηλωθούν βροχές ή καταιγίδες. Στην υπόλοιπη χώρα αναμένονται παροδικά αυξημένες νεφώσεις. Η θερμοκρασία θα κυμανθεί στη Δυτική Μακεδονία από 13 έως 30 βαθμούς, στην υπόλοιπη Βόρεια Ελλάδα από 15 έως 31, στην Ήπειρο από 17 έως 33 βαθμούς, στη Θεσσαλία από 17 έως 33-34, στα υπόλοιπα ηπειρωτικά από 18 έως 32-34 βαθμούς, στα νησιά του Ιονίου από 20 έως 32 βαθμούς και στα νησιά του Αιγαίου και στην Κρήτη από 21 έως 31 βαθμούς, ενώ στα νησιά του Ανατολικού Αιγαίου και στη Νότια Κρήτη οι μέγιστες θα φτάσουν τοπικά στους 33-34 βαθμούς Κελσίου. Οι άνεμοι θα πνέουν γενικά βόρειοι βορειοδυτικοί με εντάσεις 5-6 μποφόρ στο Αιγαίο και 4-5 μποφόρ στο Ιόνιο. Στην Αττική περιμένουμε παροδικές νεφώσεις. Οι άνεμοι θα πνέουν από νότιες κυρίως διευθύνσεις με εντάσεις 2-4 μποφόρ. Η θερμοκρασία θα κυμανθεί από 23 έως 31-32 βαθμούς. Στη Θεσσαλονίκη νεφώσεις με αυξημένη πιθανότητα για παροδικές βροχές. Οι άνεμοι θα πνέουν από νότιες κυρίως διευθύνσεις με εντάσεις 2-4 μποφόρ. Η θερμοκρασία θα κυμανθεί από 23 έως 29 βαθμούς.",False
newsbomb.gr,https://www.newsbomb.gr/ellada/story/1456867/nea-filadelfeia-poioi-einai-oi-3-ellines-katigoroymenoi-o-rolos-tous-sto-komvoi-ton-xoyligkan,ΕΛΛΑΔΑ,Νέα Φιλαδέλφεια: Ποιοι είναι οι 3 Έλληνες κατηγορούμενοι - Ο ρόλος τους στο κομβόι των χούλιγκαν,2023-08-09T23:33:11+03:00,Newsbomb,"Newsbomb Οι τρεις Έλληνες ήταν εκείνοι που καθοδήγησαν το κομβόι των Κροατών στη Νέα Φιλαδέλφεια και τους έδειξαν πώς έπρεπε να πλησιάσουν το γήπεδο των κιτρινόμαυρων Φύλλο και φτερό κάνουν οι αρχές τα ευρήματα και τα στοιχεία που συνέλεξαν από τον τόπο της δολοφονικής επίθεσης στη Νέα Φιλαδέλφεια. Την ίδια ώρα στο μικροσκόπιο έχουν μπει και οι τρεις Έλληνες συλληφθέντες, καθώς όπως όλα δείχνουν φαίνεται πως έπαιξαν καθοριστικό ρόλο στην οργάνωση των επεισοδίων, που οδήγησαν στη δολοφονία του 29χρονου οπαδού της ΑΕΚ. Οι τρεις Έλληνες ήταν εκείνοι που καθοδήγησαν το κομβόι των Κροατών στη Νέα Φιλαδέλφεια και τους έδειξαν πώς έπρεπε να πλησιάσουν το γήπεδο των κιτρινόμαυρων. Σύμφωνα με το ρεπορτάζ του Star πρόκειται για έναν 26χρονο από το Μαρούσι με τα αρχικά Β.Θ., για έναν 27χρονο επίσης από το Μαρούσι με τα αρχικά Τ.Ι. και έναν 22χρονο αλβανικής καταγωγής από τη Νέα Σμύρνη με τα αρχικά Λ.Ε. Ο δεύτερος είχε συλληφθεί το 2022 κατηγορούμενος για εγκληματική οργάνωση με οπαδικό υπόβαθρο. Στα εγκληματολογικά εργαστήρια της αστυνομίας μεταξύ άλλων εξετάζονται μια μία ξύλινη τάβλα μήκους 120 cm και πλάτους 10 cm, η οποία φέρει καρφιά και κηλίδες αίματος, ενώ αναμένεται και άρση του τηλεφωνικού απορρήτου, προκειμένου να διαπιστωθούν οι «συνεννοήσεις» που προηγήθηκαν μεταξύ των οργανωμένων οπαδαών από Κροατία και Ελλάδα.  Βίντεο ντοκουμέντα από το τάγμα εφόδου στη Νέα Φιλαδέλφεια Ανατριχιαστικό είναι το βίντεο ντοκουμέντο που αποκάλυψε το Star, από το βράδυ της δολοφονικής επίθεσης των Κροατών χούλιγκαν στη Νέα Φιλαδέλφεια, που είχε ως αποτέλεσμα τη δολοφονία του 29χρονου Μιχάλη. Στα ντοκουμέντα αποκαλύπτονται άγνωστες πτυχές του μακελειού και η πορεία των χούλιγκαν μέχρι να φτάσουν στο σημείο της δολοφονικής επίθεσης. Μαυροντυμένοι και με καδρόνια στα χέρια διέσχισαν όλη τη διαδρομή από τον σταθμό του Περισσού μέχρι το γήπεδο ανενόχλητοι, περιμένοντας το σύνθημα για να επιτεθούν. Περίπου 50 Κροάτες χούλιγκανς διαφεύγουν αυτή τη στιγμή και προσπαθούν να επιστρέψουν στην πατρίδα τους με κάθε τρόπο. Οι διωκτικές αρχές συνεχίζουν τις έρευνες με μπλόκα σε εθνικές οδούς, λιμάνια και αεροδρόμια. Το απόγευμα της Τετάρτης οι αστυνομικοί συνέλαβαν έναν Κροάτη 31ενός ετών, κοντά στα Ιωάννινα. Ο νεαρός εντοπίστηκε κατά τον έλεγχο που έκαναν οι αστυνομικοί σε μπλόκο λίγο έξω από τα Γιάννενα, σε μικρό λεωφορείο ναυλωμένο απο οπαδούς του Παναθηναϊκού που ταξίδευαν προς την Αθήνα. Ανάμεσα στους 17 φιλάθλους βρισκόταν και ο 31χρονος Κροάτης. Οι αστυνομικοί τον κατέβασαν από το λεωφορείο και τον μετέφεραν στην ασφάλεια Ιωαννίνων.",True
newsbomb.gr,https://www.newsbomb.gr/ellada/ekklhsia/story/1456633/dekapentaygoustos-pos-itan-emfanisiaka-i-panagia,ΕΚΚΛΗΣΙΑ,Δεκαπενταύγουστος: Πώς ήταν εμφανισιακά η Παναγία,2023-08-09T23:18:29+03:00,Newsbomb,"Newsbomb Η εκκλησιαστική παράδοση μιλά, όπως είναι φυσικό, με τα θερμότερα λόγια για την Παναγία και το ήθος της. Η Παναγία, η Κυρία Θεοτόκος κατά τον έξω χαρακτήρα και το ήθος του σώματος ήταν σεμνή και σεβάσμια, μιλώντας μόνο όταν ήταν απαραίτητο. «Ήτο ογλήγορος εις το υπακούειν και ευπροσήγορος, ετίμα όλους και επροσκύνει, είχε το μέγεθος του σώματος μέσον και σύμμετρον, δεν επαρουσιάζετο εις κάθε άνθρωπον, ήτο μακράν από τόν γέλωτα και έξω από κάθε ταραχήν και θυμόν», σύμφωνα με κείμενα της εκκλησιαστικής μας παράδοσης. Διαβάστε περισσότερα στο iellada.gr",False
newsbomb.gr,https://www.newsbomb.gr/ellada/story/1456860/kriti-nekros-67xronos-se-troxaio-ston-agio-nikolao,ΕΛΛΑΔΑ,Κρήτη: Νεκρός 67χρονος σε τροχαίο στον Άγιο Νικόλαο,2023-08-09T22:57:58+03:00,Newsbomb,"Newsbomb Ο άτυχος άνδρας διακομίστηκε με ασθενοφόρο στο νοσοκομείο Αγίου Νικολάου, χωρίς τις αισθήσεις του, όπου παρά τις προσπάθειες των γιατρών κατέληξε εξαιτίας των πολλαπλών τραυμάτων.  Ακόμα ένα θανατηφόρο τροχαίο σημειώθηκε στους ελληνικούς δρόμους, αυτή τη φορά στην Κρήτη και συγκεκριμένα στο τμήμα της νέας εθνικής οδού Αγίου Νικολάου-Καλού Χωριού στο ύψος του Βιολογικού Αγίου Νικολάου. Σύμφωνα με τοπικά μέσα, το θύμα, ένας άνδρας 67 ετών τραυματίστηκε βαριά όταν η μηχανή που οδηγούσε συγκρούστηκε με ΙΧ αυτοκίνητο.  Ο άτυχος άνδρας διακομίστηκε με ασθενοφόρο στο νοσοκομείο Αγίου Νικολάου, χωρίς τις αισθήσεις του, όπου παρά τις προσπάθειες των γιατρών κατέληξε εξαιτίας των πολλαπλών τραυμάτων.  Προανάκριση για τα αίτια δυστυχήματος διενεργεί το Τμήμα Τροχαίας του ΒΟΑΚ.",False
newsbomb.gr,https://www.newsbomb.gr/ellada/story/1456859/xania-i-gefyra-saloni-petaksan-kanape-pano-sta-baza,ΕΛΛΑΔΑ,Χανιά: Η γέφυρα...σαλόνι - Πέταξαν καναπέ πάνω στα μπάζα,2023-08-09T22:56:29+03:00,Newsbomb,"Newsbomb Κρήτη: Όταν πετάς ότι βρεις στους πιο απίθανους χώρους Διακοσμητικός φαίνεται πως είναι ο ρόλος των κάδων σκουπιδιών ή των χωματερών στην Κρήτη, καθώς κάθε λογής σκουπίδια, μεγάλα και μικρά καταλήγουν στους πιο απρόβλεπτους χώρους... Και μπορεί οι εικόνες με τις πολυθρόνες και τα σαλονάκια μπαρόκ στις παραλίες νησιών, να προσέφεραν κάποια χαμόγελα, ωστόσο οι εικόνες ντροπής κάτω από τη γέφυρα στο Δαράτσο έξω από το Κοιμητήριο του Αρχαγγέλου Μιχαήλ, προκαλούν θλίψη. Σύμφωνα με ρεπορτάζ του Zarpanews.gr στα βουνά σκουπιδιών προστέθηκε εσχάτως κι ένας καναπές...  Σε επικοινωνία με τον αντιδήμαρχο Καθαριότητας και Πρασίνου του Δήμου Χανίων Μιχάλη Τσουπάκη, έγινε γνωστό πως ο Δήμος απαγορεύεται να προχωρήσει σε αποκομιδή των μπαζών, καθώς δεν υπάρχει χώρος εναπόθεσης: «Ο Δήμος απαγορεύεται να πάρει μπάζα, γιατί δεν έχει που να τα πετάξει. Ορισμένοι τα πετούν εκεί, γιατί είναι κάτω από την γέφυρα και δεν τους βλέπουν. Είχαμε βάλει το προηγούμενο διάστημα και συρματόπλεγμα εκεί κοντά στην περιοχή για να μην πετούν σκουπίδια, τηρήθηκε όμως για λίγο καιρό. Δεν είναι αρμοδιότητά μας να επέμβουμε στην συγκεκριμένη περίπτωση αλλά θα πάμε».   ",True
newsbomb.gr,https://www.newsbomb.gr/ellada/story/1456856/tragodia-sti-ksanthi-nekros-o-ilikiomenos-pou-epese-apo-ton-trito-orofo,ΕΛΛΑΔΑ,Τραγωδία στη Ξάνθη: Νεκρός ο ηλικιωμένος που έπεσε από τον τρίτο όροφο,2023-08-09T22:39:56+03:00,Newsbomb,"Newsbomb Τραγικό θάνατο βρήκε ένας 74χρονος στην Ξάνθη όταν το μεσημέρι της Τετάρτης (9/8) έπεσε από το μπαλκόνι διαμερίσματος τρίτου ορόφου. Ο άτυχος άνδρας έπεσε αρχικά πάνω σε σταθμευμένο ΙΧ που βρισκόταν στο σημείο, όπως μετέδωσε η εφημερίδα «Φωνή της Ξάνθης».Στη συνέχεια μεταφέρθηκε εσπευσμένα στο Γενικό Νοσοκομείο Ξάνθης, βαριά τραυματισμένος. Παρά τις υπεράνθρωπες προσπάθειες των γιατρών ωστόσο, ο ηλικιωμένος υπέκυψε στα τραύματά του.Για τις συνθήκες κάτω από τις οποίες σημειώθηκε η πτώση διενεργείται προανάκριση από την Αστυνομία.",False
newsbomb.gr,https://www.newsbomb.gr/ellada/story/1456853/nea-filadelfeia-martyrikos-o-thanatos-tou-mixali-me-karampit-to-moiraio-xtypima,ΕΛΛΑΔΑ,Νέα Φιλαδέλφεια: Μαρτυρικός ο θάνατος του Μιχάλη - Με καράμπιτ το μοιραίο χτύπημα;,2023-08-09T22:23:25+03:00,Newsbomb,"Newsbomb Ξέσπασμα οργής στα κοινωνικά δίκτυα για τη δολοφονία του Μιχάλη, αλλά και την απουσία της αστυνομίας από ανθρώπους που βρέθηκαν στο σημείο Συγκλονίζουν οι λεπτομέρειες της δολοφονίας του 29χρονου οπαδού της ΑΕΚ, Μιχάλη Κατσουρή, ο οποίος έτυχε το βράδυ της Δευτέρας να βρίσκεται στο σημείο που «χτύπησαν» οι χούλιγκαν της Ντινάμο Ζάγκρεμπ στη Νέα Φιλαδέλφεια, με την περίπτωσή του να φέρνει στη μνήμη την τραγωδία με τον Άλκη Καμπανό πριν από 1,5 χρόνο. Ξέσπασμα οργής στα κοινωνικά δίκτυα για τη δολοφονία του Μιχάλη, αλλά και την απουσία της αστυνομίας από ανθρώπους που βρέθηκαν στο σημείο. Εργαζόμενη σε καφετέρια της περιοχής που γνώριζε τον Μιχάλη περιγράφει πώς ένα πλήθος μαυροφορεμένων μαχαίρωναν όποιον έβρισκαν μπροστά τους και πετούσαν πέτρς και καδρόνια, αλλά η αστυνομία δεν έσπευσε παρά τις εκκλήσεις όπως λέει. Το μοιραίο χτύπημα στον 29χρονο εκτιμάται ότι έγινε όπως και στην περίπτωση του Άλκη Καμπανού με μαχαίρι τύπου καραμπίτ, που του έκοψε τη βραχιόνια αρτηρία  προκαλώντας του ακατάσχετη αιμορραγία.  ",True
newsbomb.gr,https://www.newsbomb.gr/ellada/story/1456852/kavala-nearos-andras-apeiloyse-na-pesei-apo-tis-kamares-tou-arxaiou-ydragogeiou,ΕΛΛΑΔΑ,Καβάλα: Νεαρός άνδρας απειλoύσε να πέσει από τις καμάρες του αρχαίου υδραγωγείου,2023-08-09T22:06:40+03:00,Newsbomb,"Newsbomb Νεαρός άνδρας απειλούσε να πέσει από τις καμάρες του αρχαίου υδραγωγείου της Καβάλας. Ειδικός διαπραγματευτής της Αστυνομίας τον έπεισε να απομακρυνθεί Από τις καμάρες του αρχαίου υδραγωγείου στην Καβάλα απειλούσε το βράδυ της Τρίτης 9/8 να πέσει νεαρός άνδρας. Δυνάμεις της Αστυνομίας έσπευσαν άμεσα στο σημείο με ειδικό διαπραγματευτή, ο οποίος τον έπεισε μετά από αρκετή ώρα να απομακρυνθεί από το επικίνδυνο σημείο. Λόγω του περιστατικού προκλήθηκε κυκλοφοριακός κομφούζιο στην περιοχή Καμάρες Καβάλας. Σύμφωνα με πληροφορίες ο νεαρός άνδρας απαιτούσε από τους αστυνομικούς να μεταφέρουν τη γυναίκα του στο σημείο όπου βρισκόταν, η οποία όμως βρίσκεται για νοσηλεία στο νοσοκομείο Καβάλας. ",False
newsbomb.gr,https://www.newsbomb.gr/ellada/ekklhsia/story/1456637/gerontas-paisios-giati-sta-dyskola-zitame-voitheia-apo-tin-panagia,ΕΚΚΛΗΣΙΑ,Γέροντας Παΐσιος: Γιατί στα δύσκολα ζητάμε βοήθεια από την Παναγία,2023-08-09T22:05:00+03:00,Newsbomb,"Newsbomb Οι άνθρωποι όταν δυσκολευόμαστε στη ζωή μας ζητάμε βοήθεια από τους Αγίους και την Παναγία. Για ποιο λόγο όμως άλλοτε ανταποκρίνονται στις παρακλήσεις μας και άλλοτε όχι; – Γέροντα, γιατί η Παναγία άλλοτε µου δίνει αµέσως αυτό που της ζητώ και άλλοτε όχι; – Η Παναγία, όποτε έχουµε ανάγκη, απαντά αµέσως στην προσευχή µας∙ όποτε δεν έχουµε, µας αφήνει, για να αποκτήσουµε λίγη παλληκαριά. Διαβάστε περισσότερα στο iellada.gr",False
newsbomb.gr,https://www.newsbomb.gr/ellada/story/1456850/i-sygklonistiki-anartisi-gia-ton-29xrono-pou-pyrovolithike-sto-kefali-afiste-me-na-sas-ton-thymiso,ΕΛΛΑΔΑ,Η συγκλονιστική ανάρτηση για τον 29χρονο που πυροβολήθηκε στο κεφάλι - «Αφήστέ με να σας τον θυμίσω»,2023-08-09T21:58:59+03:00,Newsbomb,"Newsbomb Ο 22χρονος φερόμενος δράστης παραμένει άφαντος, ενώ σε βάρος του έχει εκδοθεί ένταλμα σύλληψης Συγκλονίζει η ανάρτηση μιας φίλης του 29χρονου που δέχτηκε μια σφαίρα στο κεφάλι στην περιοχή της Μεσαράς και νοσηλεύεται σε κρίσιμη κατάσταση στη ΜΕΘ του Βενιζελείου νοσοκομείου, ενώ ο φερόμενος 22χρονος δράστης παραμένει άφαντος. «Για όσους ξεχάσατε τον Νίκο, αφήστε με να σας τον θυμίσω…» γράφει στην ανάρτησή της η Στέλλα Στεφανουδάκη, η οποία καλεί την πολιτεία να λάβει άμεσα δραστικά μέτρα για την αντιμετώπιση του φαινομένου – μάστιγα για την Κρήτη, ώστε να μην βρεθεί ποτέ ξανά άλλος στη θέση του 29χρονου. Υπενθυμίζεται ότι όλα συνέβησαν τα ξημερώματα της περασμένης Πέμπτης όταν 29χρονος ενώ οδηγούσε το αυτοκίνητό του στην εθνική οδό Μοιρών-Τυμπακίου ένας 22χρονος τον ακολουθεί και κάποια στιγμή τον προσπερνά και τον πυροβολεί με αποτέλεσμα η σφαίρα να τον βρει στο κεφάλι. Αναλυτικά η ανάρτηση Αύριο κλείνει μια εβδομάδα από την μέρα που ο Νίκος παλεύει για τη ζωή του. Σε όποιον είχε την τύχη να τον γνωρίσει, δεν χρειάζεται να πω περισσότερα… Όποιος όμως δεν τον γνωρίζει ή ξέχασε ξαφνικά ότι τον γνωρίζει, αφήστε με να σας πω δυο λόγια για αυτόν.  Ο Νίκος γεννήθηκε στην Κρήτη. Γονείς του ο Γιάννης Φανουράκης και η Ζαχαρένια Σταθορακη. Δύο άνθρωποι που μόχθησαν σε όλη τους τη ζωή για να μεγαλώσουν και να σπουδάσουν τα παιδιά τους. Που φρόντισαν να τα κάνουν ανθρώπους κι όχι ανθρωπακια…ο Νίκος μεγάλωσε, σπούδασε, ερωτεύτηκε, έκανε φίλους και μια μέρα λίγο καιρό πριν να πάρει το πτυχίο του, πυροβολήθηκε στο κεφάλι χωρις να έχει κάνει κακο πότε σε κανέναν. Ότι δημιούργησαν οι γονείς του καταστράφηκαν μέσα σε λίγα λεπτά. Γιατί αν ο γονιός δεν έχει το παιδί του , δεν έχει τίποτα.  Δεν μιλάμε για ένα ατύχημα, αλλά για απόπειρα ανθρωποκτονίας…δεν ήταν η κακιά η ώρα αλλά οι κακοί άνθρωποι… Μια ολόκληρη περιοχή βράζει από θυμό γιατί ξέρει και γιατί φοβάται ότι αύριο μεθαύριο στην θέση αυτή μπορεί να είναι τα δικά της παιδιά. Όλοι μιλάμε κάθε μέρα για το ίδιο πράγμα, όλοι ρωτάνε κάθε μέρα για τον Νίκο. Όλοι εκτός από αυτούς που θα έπρεπε… Θα ήθελα να μάθω που βρίσκεται η τοπική ηγεσία αυτού του τόπου, που βρίσκονται οι βουλευτές μας; Δεν υπάρχει ένας που να έχει το σθένος και την ανθρωπιά να βγει και να καταδικάσει το γεγονός; Δεν υπάρχει ένας που να μπορεί να δείξει συμπαράσταση σε αυτούς τους γονείς; Πότε επιτέλους θα γίνει κάτι για να μην καταστρέφεται το μέλλον αυτού του τόπου; Μήπως ήρθε η ώρα για να παρθούν δραστικά μέτρα; Για τον Νίκο! Για το κάθε παιδί που αύριο θα βρεθεί στη θέση του Νίκου και μπορεί να είναι το δικό σας παιδί. Για όσους ξεχάσατε τον Νίκο, αφήστε με να σας τον θυμίσω… πηγή:cretapost.gr",False
newsbomb.gr,https://www.newsbomb.gr/ellada/story/1456845/sti-folegandro-me-yperpolyteles-giot-o-sarkozi-kai-i-karla-broyni,ΕΛΛΑΔΑ,Στη Φολέγανδρο με υπερπολυτελές γιοτ ο Σαρκοζί και η Κάρλα Μπρούνι,2023-08-09T21:38:48+03:00,Newsbomb,"Newsbomb Το νησί της Φολεγάνδρου, επισκέφτηκε ο πρώην πρόεδρος της Γαλλικής Δημοκρατίας Νικολά Σαρκοζί Όπως είναι ευκόλως κατανοητό, ο Νικολά Σαρκοζί, μόνο απαρατήρητος δεν πέρασε στις διαδρομές του, στο όμορφο το νησί των Κυκλάδων, ενώ δέχθηκε με χαμόγελο, να βγει αναμνηστικές φωτογραφίες με κατοίκους, τουρίστες, αλλά και τον εικονιζόμενο επιχειρηματία. Ο πρώην πρόεδρος της Γαλλικής Δημοκρατίας, ταξίδεψε στη Φολέγανδρο με το υπεροπολυτελές γιοτ “M/Y LIBRA Y”, μήκους 42,50 μέτρων, που μπορεί να φιλοξενήσει μέχρι και 10 άτομα, με 5 καμπίνες. Παράλληλα το γιοτ διαθέτει και 7 άτομα προσωπικό. Μαζί του και η σύζυγός του, top model της δεκαετίας του 90 Κάρλα Μπρούνι. Πηγή: cyclades24.gr",False
newsbomb.gr,https://www.newsbomb.gr/ellada/story/1456844/fotia-stin-karysto-xoris-energo-metopo-i-pyrkagia-stin-perioxi-paksimada,ΕΛΛΑΔΑ,Φωτιά στην Κάρυστο: Χωρίς ενεργό μέτωπο η πυρκαγιά στην περιοχή Παξιμαδά,2023-08-09T21:37:44+03:00,Newsbomb,"Newsbomb Χάρις την άμεση επέμβαση των Πυροσβεστικών δυνάμεων η φωτιά στην Κάρυστο τέθηκε άμεσα υπό έλεγχο Χωρίς ενεργό μέτωπο η φωτιά που ξέσπασε σε θάμνους στην περιοχή Παξιμάδα Καρύστου. Στο σημείο επιχειρούν 49 πυροσβέστες, με 2 πεζοπόρα τμήματα, 18 οχήματα και μέχρι το τελευταίο φως της ημέρας επιχειρούσαν με ρίψεις νερού 4 αεροσκάφη και 1 ελικόπτερο. Σύμφωνα με ενημέρωση της Πυροσβεστικής στο Newsbomb.gr δεν υπάρχει κάποιος οικισμός κοντά στο σημείο που καίγεται ωστόσο βρίσκονται διάσπαρτες οικίες, οι οποίες δεν κινδύνεψαν. Στο σημείο πνέουν ισχυροί άνεμοι μεγέθους 7 – 8 μποφόρ ",False
newsbomb.gr,https://www.newsbomb.gr/ellada/story/1456841/thessaloniki-anavlithike-gia-tis-22-avgoystou-i-diki-ton-trion-opadon-pou-synelifthisan-stin-n-krini,ΕΛΛΑΔΑ,Θεσσαλονίκη: Αναβλήθηκε για τις 22 Αυγούστου η δίκη των τριών οπαδών που συνελήφθησαν στην Ν. Κρήνη,2023-08-09T21:16:22+03:00,Newsbomb,"Newsbomb Οι τρεις άνδρες εντοπίστηκαν σε ελέγχους που έγιναν σε οχήματα σε περιοχές της ανατολικής Θεσσαλονίκης Για τις 22 Αυγούστου αναβλήθηκε -λόγω απουσίας των μαρτύρων- η εκδίκαση της υπόθεσης των τριών οπαδών, οι οποίοι συνελήφθησαν χθες από την αστυνομία στην περιοχή της Νέας Κρήνης, όταν κατά τον έλεγχο στα οχήματα που οδηγούσαν, εντοπίστηκαν έξι ναυτικοί πυρσοί και μία σιδερένια δοκός. Σε βάρος των τριών ανδρών, ηλικίας 21, 26 και 27 ετών, ασκήθηκε ποινική δίωξη με τις κατηγορίες της παράβασης του νόμου περί αθλητικής βίας και για παραβάσεις του νόμου περί όπλων και περί φωτοβολίδων. Στη συνέχεια παραπέμφθηκαν να δικαστούν στο Αυτόφωρο Τριμελές Πλημμελειοδικείο Θεσσαλονίκης. Με την αναβολή της εκδίκασης της υπόθεσης, το δικαστήριο αποφάσισε και την άρση της κράτησης τους και οι τρεις κατηγορούμενοι αφέθηκαν ελεύθεροι. Οι τρεις άνδρες εντοπίστηκαν σε ελέγχους που έγιναν σε οχήματα σε περιοχές της ανατολικής Θεσσαλονίκης, ενώ συνολικά προσήχθησαν από την αστυνομία δεκαέξι άτομα.",False
newsbomb.gr,https://www.newsbomb.gr/ellada/ethnika/story/1456840/thiteia-efkairia-thiteia-me-efkairia-diadiktyakis-ekpaidefsis-kai-stratiotes-me-tamplet,ΕΘΝΙΚΑ,«Θητεία – Ευκαιρία»: Ευκαιρία διαδικτυακής εκπαίδευσης και στρατιώτες με τάμπλετ,2023-08-09T21:15:48+03:00,Newsbomb,"Newsbomb Το πρόγραμμα «Θητεία – Ευκαιρία» στοχεύει στη μετατροπή της στρατιωτικής θητείας από… χάσιμο χρόνου σε προετοιμασία για την αγορά εργασίας και την παροχή ευκαιριών για περαιτέρω εκπαίδευση στους στρατιώτες. Το πρόγραμμα «Θητεία – Ευκαιρία» προωθείται για εφαρμογή από το υπουργείο Εθνικής Άμυνας. Για να καταρτιστεί το εν λόγω πρόγραμμα, εξετάστηκαν ανάλογα μοντέλα άλλων χωρών. Κυρίως αυτό της Φινλανδίας μπήκε στο μικροσκόπιο, καθώς πρόκειται για μία χώρα με παρόμοια χαρακτηριστικά με αυτά της Ελλάδας. Το μοντέλο θα περιλαμβάνει θητεία 6 – 12 μηνών, με τη δυνατότητα online εκπαίδευσης παράλληλα με την εκπαίδευση στα στρατόπεδα όπου θα υπηρετούν οι στρατιώτες. Το υπουργείο Εθνικής Άμυνας φιλοδοξεί να δώσει τη δυνατότητα διαμόρφωσης ενός ακαδημαϊκού προφίλ από τους στρατεύσιμους, έτσι ώστε να αποκτούν γραμματικές γνώσεις, δεξιότητες και εργασιακή εμπειρία. Επιπλέον, στόχος είναι να δοθεί έμφαση σε ειδικότητες που εμφανίζουν μεγάλη ζήτηση ειδικότερα σε τεχνικούς κλάδους. Όπως αναφέρουν πηγές του υπουργείου Άμυνας, δεν θα αλλοιωθεί σε καμία περίπτωση ο χαρακτήρας της στρατιωτικής εκπαίδευσης, και αυτός είναι και ο πρώτος πυλώνας του νέου προγράμματος από τους τρεις στους οποίους αναμένεται να εκτείνεται. Αναλυτικά:  Σύμφωνα με το δημοσίευμα, οι στρατεύσιμοι κατά την είσοδό τους στον Στρατό θα προμηθεύονται με ηλεκτρονικές συσκευές (τάμπλετ κλπ.), ενώ για κάθε πρόγραμμα θα υπάρχει ανεξάρτητος ελεγκτής για το πρόγραμμα σπουδών και το περιεχόμενο. Το αντικείμενο φοίτησης θα συναρτάται με την ειδικότητα των στρατιωτών και θα οδηγεί σε πιστοποίηση. Οι πιστοποιήσεις αυτές θα μπορούν να αξιοποιηθούν τόσο στον δημόσιο όσο και στον ιδιωτικό τομέα. Σχετικές δηλώσεις για το πρόγραμμα «Θητεία – Ευκαιρία», έκανε στην ίδια εφημερίδα και ο υπουργός Εθνικής Άμυνας, Νίκος Δένδιας, αναφέροντας χαρακτηριστικά πως «θα δώσει νέες επαγγελματικές ευκαιρίες στους νέους».",False
newsbomb.gr,https://www.newsbomb.gr/ellada/story/1456824/mesara-se-krisimi-katastasi-paramenei-o-29xronos-pou-dexthike-sfaira-sto-kefali,ΕΛΛΑΔΑ,Μεσαρά: Σε κρίσιμη κατάσταση παραμένει ο 29χρονος που δέχθηκε σφαίρα στο κεφάλι,2023-08-09T21:15:00+03:00,Newsbomb,"Newsbomb Ο 29χρονος που δέχθηκε τη σφαίρα στον κεφάλι από έναν 22χρονο για μια προσπέραση, συνεχίζει να νοσηλεύεται στη ΜΕΘ με τη σφαίρα καρφωμένη ακόμα στον εγκέφαλό του. Η κατάστασή του είναι σταθερή αλλά κρίσιμη Σε κρίσιμη κατάσταση εξακολουθεί να νοσηλεύεται στο Βενιζέλειο Νοσοκομείο Ηρακλείου και σε καταστολή ο 29χρονος που δέχτηκε πυροβολισμό ενώ ήταν εν κινήσει μέσα στο αυτοκίνητό του, από 22χρονο νεαρό, τα ξημερώματα της περασμένης Πέμπτης στη Μεσαρά. Σύμφωνα με τον διευθυντή της ΜΕΘ του νοσοκομείου Ανέστη Κιούλπαλη, ο οποίος μίλησε στο neakriti.gr και στην ΚΡΗΤΗ ΤV, ο 29χρονος δεν έχει παρουσιάσει άλλες επιπλοκές, ενώ γίνονται προσπάθειες για τη σταδιακή αφύπνισή του, προκειμένου να αξιολογηθεί η νευρολογική του κατάσταση. Ανέφερε μάλιστα ότι οι γιατροί όταν πρόκειται για κρανιοεγκεφαλικές κακώσεις πρώτα περιμένουν να υποχωρήσει το οίδημα και μετά γίνεται η αφύπνιση για να διαπιστωθεί η νευρολογική κατάσταση του ασθενούς. «Εάν καταλαβαίνει, εάν ανοίγει τα μάτια του, εάν μπορεί να μιλήσει», λέει μεταξύ άλλων ο κ. Κιούλπαλης. Στο μεταξύ, η σφαίρα παραμένει καρφωμένη στον εγκέφαλο του 29χρονου και σε εξαιρετικά δύσκολο σημείο. Ωστόσο σε επόμενη φάση θα γίνουν προσπάθειες για την αφαίρεσή της. «Η σφαίρα είναι σε σημείο που δεν είναι προσπεράσιμη. Τώρα σε δεύτερη φάση, ενδεχομένως θα γίνει μια προσπάθεια ίσως να αφαιρεθεί. Ίσως σε κάποιο άλλο κέντρο νευροχειρουργικό όπου έχουν μεγαλύτερη εμπειρία. Αυτό είναι κάτι το οποίο θα το αποφασίσουν οι ίδιοι οι νευροχειρουργοί», όπως είπε ο διευθυντής της ΜΕΘ του Βενιζέλειου Νοσοκομείου Ηρακλείου Ανέστης Κιούλπαλης, που πρόσθεσε ότι η σφαίρα δυστυχώς έχει περάσει από το κέντρο του εγκεφάλου και βρίσκεται κοντά σε λοβό του, «αλλά δεν είναι αρκετά περιφερειακά που να μπορεί να βγει χωρίς να κάνει μεγαλύτερη ζημιά στον εγκέφαλο...». Την ίδια ώρα, ο 22χρονος, ο οποίος κατηγορείται ότι πυροβόλησε τον 29χρονο, εξακολουθεί να παραμένει άφαντος... ",False
newsbomb.gr,https://www.newsbomb.gr/ellada/story/1456839/nea-filadelfeia-deka-astynomikoi-parakolouthoysan-apo-makria-tous-kroates-xoyligkan,ΕΛΛΑΔΑ,Νέα Φιλαδέλφεια: Δέκα αστυνομικοί παρακολουθούσαν από μακριά τους Κροάτες χούλιγκαν,2023-08-09T21:07:38+03:00,Newsbomb,"Newsbomb Στο πλαίσιο της εσωτερικής έρευνας για τα επεισόδια στη Νέα Φιλαδέλφεια συνολικά θα εξεταστούν 15 έως 20 αστυνομικοί από όλο το φάσμα των διευθύνσεων από Κακαβιά έως και Αττική, ενώ στο πλαίσιο της ΕΔΕ θα ληφθούν ένορκες καταθέσεις από πρόσωπα που πιθανώς θα βοηθήσουν στην εξέλιξη των ερευνών.    Νέα στοιχεία φέρνει στη δημοσιότητα ο τηλεοπτικός σταθμός ΣΚΑΪ για την δράση της αστυνομίας την ώρα που οι Κροάτες χούλιγκαν κινούνταν προς τη Νέα Φιλαδέλφεια αλλά και αφότου ξέσπασαν τα αιματηρά επεισόδια που είχαν ως αποτέλεσμα την δολοφονία του Μιχάλη Κατσούρη, για παραλείψεις αλλά και την απόδοση ευθυνών για όλα όσα έγιναν το βράδυ της Δευτέρας. Όπως αναφέρει το ρεπορτάζ του τηλεοπτικού σταθμού, μετά την ενημέρωση της ΣΤΑΣΥ ότι τις 22:55, 100 άτομα βρίσκονταν με κουκούλες και εξοπλισμένοι και συνεχίζουν την πορεία τους και φτάνουν στις 23:00 στον σταθμό του Περισσού. Την ώρα που οι 150 χούλιγκαν ουσιαστικά ενώνονται και κινούνται προς τη Νέα Φιλαδέλφεια, δίνεται εντολή από το κέντρο επιχειρήσεων να κινηθούν προς τα εκεί οι ομάδες της ΔΙ.ΑΣ. αλλά και της ομάδας Δράσης. Φτάνουν περίπου 10 αστυνομικοί με μοτοσικλέτες, με την εντολή να είναι να προβούν σε διακριτική παρακολούθηση και να ενημερώσουν για τις κινήσεις των Κροατών. Δεν δόθηκε ποτέ εντολή για ενίσχυση των δυνάμεων από κάποιον υψηλόβαθμο αξιωματικό ή εντολή μετακίνησης ΟΠΚΕ ή ΜΑΤ προκειμένου να φύγουν από στατικές φυλάξεις και να μεταβούν στο γήπεδο για τη διάσπαση των χούλιγκαν και την αποτροπή της συμπλοκής. Αξιωματικός των ΜΑΤ ανέφερε χαρακτηριστικά πως «με ένα δακρυγόνο δε θα είχε γίνει τίποτα από αυτά που ακολούθησαν».  Υπήρχαν αναφορές για μεμονωμένες συμπλοκές γύρω από τη Νέα Φιλαδέλφεια, αλλά ήταν ήδη αργά καθώς ο 29χρονος είχε δεχθεί την δολοφονική επίθεση. Αφότου ο νεαρός είχε ήδη χάσει τη ζωή του, οι δυνάμεις της ΟΠΚΕ και των ΜΑΤ προέβησαν στις 94 συλλήψεις, ενώ έχει ξεκινήσει ήδη εσωτερική έρευνα για την υπόθεση, την οποία έχει αναλάβει ο Προϊστάμενος Επιτελείου Αρχηγείου Ελληνικής Αστυνομίας, Αντιστράτηγος Ελευθέριος Γκαρίλας. Συνολικά θα εξεταστούν 15 έως 20 αστυνομικοί από όλο το φάσμα των διευθύνσεων από Κακαβιά έως και Αττική, ενώ στο πλαίσιο της ΕΔΕ θα ληφθούν ένορκες καταθέσεις από πρόσωπα που πιθανώς θα βοηθήσουν στην εξέλιξη των ερευνών.",True
newsbomb.gr,https://www.newsbomb.gr/ellada/story/1456837/panathinaikos-marseig-treis-syllipseis-ekso-apo-to-gipedo-tou-pao,ΕΛΛΑΔΑ,Παναθηναϊκός - Μαρσέιγ: Τρεις συλλήψεις έξω από το γήπεδο του ΠΑΟ - Δρακόντεια μέτρα ασφαλείας,2023-08-09T21:03:03+03:00,Newsbomb,"Newsbomb Δρακόντεια μέτρα από την Αστυνομία μετά τη δολοφονία του 29χρονου φιλάθλου, στη Νέα Φιλαδέλφεια.  Στη σύλληψη τριών ατόμων προχώρησαν οι αστυνομικές αρχές το βράδυ της Τετάρτης (09/08), έξω από το γήπεδο της ΠΑΟ, λίγο προτού ξεκινήσει το παιχνίδι Παναθηναϊκός – Μαρσέιγ, στον απόηχο των επεισοδίων στη Νέα Φιλαδέλφεια και υπό τον φόβο νέων ταραχών. Συγκεκριμένα, σε έλεγχο που διενεργήθηκε από την Αστυνομία βρέθηκαν πάνω τους μαχαίρια και φωτοβολίδες. Πολύ ώρα χρειάζονται οι φίλοι του Παναθηναϊκού για να φτάσουν στο «Απόστολος Νικολαϊδης», προκειμένου να παρακολουθήσουν τον αγώνα της ομάδας τους με τη Μαρσέιγ. Ο έλεγχος σε πολλές ζώνες που ετοίμασε η αστυνομία, είναι εξονυχιστικός. Ενώ έλεγχοι γίνονται και στους γύρω δρόμους, ακόμη και σε αυτοκίνητα που βρίσκονται κοντά στο γήπεδο. Τα όσα τραγικά έγιναν στη Νέα Φιλαδέλφεια, ενεργοποίησαν την αστυνομία προκειμένου να μην υπάρξουν προβλήματα. Μεγάλες αστυνομικές δυνάμεις υπάρχουν στους σταθμούς του ηλεκτρικού και του ΜΕΤΡΟ. Στη Λεωφόρο Αλεξάνδρας είναι ακόμη και η αύρα (υδροφόρα) της αστυνομίας, προκειμένου να επέμβει αν χρειαστεί. Για τουλάχιστον ένα δίωρο πριν το ματς, ένα ελικόπτερο της αστυνομίας εποπτεύει την περιοχή από τον αέρα. Κάτι που συνήθως συμβαίνει μόνο κατά την άφιξη αποστολών. ",True
newsbomb.gr,https://www.newsbomb.gr/ellada/story/1456829/dolofonia-mixali-vinteo-dokoumenta-apo-to-tagma-efodou-sti-nea-filadelfeia,ΕΛΛΑΔΑ,Δολοφονία Μιχάλη: Βίντεο ντοκουμέντα από το τάγμα εφόδου στη Νέα Φιλαδέλφεια,2023-08-09T20:44:56+03:00,Newsbomb,"Newsbomb Στα ντοκουμέντα αποκαλύπτονται άγνωστες πτυχές του μακελειού και η πορεία των χούλιγκαν μέχρι να φτάσουν στο σημείο της δολοφονικής επίθεσης με θύμα τον 29χρονο Μιχάλη Νέο βίντεο ντοκουμέντο από το βράδυ της δολοφονικής επίθεσης των Κροατών χούλιγκαν στη Νέα Φιλαδέλφεια, που είχε ως αποτέλεσμα τη δολοφονία του 29χρονου Μιχάλη, έφερε στο φως το κεντρικό δελτίο ειδήσεων του Star. Στα ντοκουμέντα αποκαλύπτονται άγνωστες πτυχές του μακελειού και η πορεία των χούλιγκαν μέχρι να φτάσουν στο σημείο της δολοφονικής επίθεσης. Μαυροντυμένοι και με καδρόνια στα χέρια διέσχισαν όλη τη διαδρομή από τον σταθμό του Περισσού μέχρι το γήπεδο ανενόχλητοι, περιμένοντας το σύνθημα για να επιτεθούν. Η ώρα ήταν ένα λεπτό μετά τις 11. Το τάγμα του θανάτου απείχε μόλις λίγα μέτρα από το στάδιο της Νέας Φιλαδέλφειας. Στο βίντεο καταγράφεται καρέ καρέ η πορεία των χούλιγκαν, ελάχιστα λεπτά πριν την αιματηρή επίθεση. Όπως φαίνεται, πάνω από 100 άνδρες, σαν εκπαιδευμένο τάγμα εφόδου, προχωρούν για να σκορπίσουν τον θάνατο. Είναι όλοι μαυροντυμένοι. Δύο από αυτούς φορούν κράνος, κάποιοι έχουν ανεβασμένη την κουκούλα της μπλούζας τους ή φορούν τζόκεϊ, έχοντας καλύψει το μισό τους πρόσωπο με χειρουργική μάσκα.  Πολλοί, όμως, έχουν εντελώς ακάλυπτα τα πρόσωπά τους και περπατούν χωρίς θόρυβο για να μη γίνουν αντιληπτοί, μέχρι να φτάσουν στο σημείο της επίθεσης και να σκοτώσουν. Ένα λεπτό αργότερα η κάμερα κατέγραψε στο ίδιο σημείο 7 αστυνομικούς με φακούς στα χέρια και μηχανές να ακολουθούν διακριτικά το τάγμα εφόδου. Όμως δεν μπόρεσαν να επέμβουν και να αποτρέψουν τη δολοφονία του Μιχάλη. Σε άλλο βίντεο φαίνονται οι μαυροντυμένοι άνδρες συγκεντρωμένοι σε οικόπεδο κοντά στο σημείο της συμπλοκής. Παραμονεύουν σιωπηλοί, προκειμένου να μη γίνουν αντιληπτοί, περιμένοντας το σύνθημα για να επιτεθούν. Τρία λεπτά παρέμειναν σε αυτό το σημείο πριν δοθεί το σήμα για επίθεση. Όλα ξεκίνησαν όταν κατέβηκαν από τον σταθμό του Περισσού. Στα πλάνα φαίνονται να περπατούν μπροστά από περίπτερο της περιοχής. Εντύπωση προκαλεί πως περνούν ανενόχλητοι, κρατώντας στα χέρια τα όπλα του θανάτου, καδρόνια, σιδηρολοστούς, ρόπαλα ακόμα και αλυσίδες, χωρίς τελικά κανένας να τους αποτρέψει.   Αναπάντητα γιατί βαραίνουν την οικογένεια του 29χρονου Μιχάλη, το νήμα της ζωής του οποίου κόπηκε από ένα μαχαίρι, ενώ βρισκόταν στη Νέα Φιλαδέλφεια στο πλευρό της αγαπημένης ομάδας του. Η μητέρα του μη αντέχοντας τα θλιβερά νέα κατέρρευσε και μεταφέρθηκε στο νοσοκομείο Ερυθρός Σταυρός, όπου εξακολουθεί να νοσηλεύεται σε σταθερή και ασυμπτωματική κατάσταση στην Καρδιολογική Κλινική. «Είναι με φάρμακα, θα έρθει εδώ να συνεχίσει την αγωγή και θα πούμε το τελευταίο αντίο στον Μιχάλη μας» είπε η θεία και νονά του 29χρονου μιλώντας στο Star. Και πρόσθεσε: «Μου είπε ""δεν θα ξαναδώ το παιδί μου να έρχεται στο σπίτι""». Την ίδια ώρα, ο πατέρας του 29χρονου τόνισε ότι το μόνο που τον ενδιαφέρει είναι να βρεθεί ο δολοφόνος του παιδιού του. «Δυστυχώς έχουν χαθεί παιδιά, χάθηκε το παιδί μου και φοβάμαι μην χαθούν κι άλλα. Θέλω πρώτα να αποχαιρετήσω το παιδί μου και μετά θα μιλήσω» ανέφερε χαρακτηριστικά μιλώντας στο Star.   Στο μεταξύ, ποινική δίωξη για 4 κακουργήματα και 7 πλημμελήματα ασκήθηκε από τους εισαγγελείς σε βάρος των 104 συλληφθέντων για την αιματηρή επίθεση στη Νέα Φιλαδέλφεια. Τα κακουργήματα που αντιμετωπίζουν είναι: Ανθρωποκτονία από πρόθεση, κατηγορία μη προσωποποιημένη καθώς εκκρεμούν τα στοιχεια από εγκληματολογικά εργαστήρια της ΕΛ.ΑΣ., συμμετοχή σε εγκληματική οργάνωση, έκρηξη και κατοχή εκρηκτικών. Τα πλημμελήματα: Οι 104 κατηγορούμενοι οδηγούνται αυτή την ώρα ενώπιον ανακριτών, προκειμένου να λάβουν προθεσμία για να απολογηθούν. Σε πλήρη εξέλιξη βρίσκονται οι έρευνες των δικαστικών αρχών υπό την εποπτεία της Προϊσταμένης της Εισαγγελίας Εφετών κ. Μαρίας Γκανέ, για την εξιχνίαση της δολοφονίας του 29χρονου Μιχάλη Κατσουρή. Οι έρευνες κινούνται προς τρεις κατευθύνσεις. Οι αρχές, έχουν κατασχέσει όλα τα κινητά των συλληφθέντων και τα εξετάζουν για πιθανό αποδεικτικό υλικό. Παράλληλα, εξετάζεται το γενετικό υλικό που βρέθηκε στα φονικά εργαλεία, στα κοντάρια, τα μεταλλικά αντικείμενα και τα ξύλινα ρόπαλα, στην προσπάθεια ταυτοποίησης με το γενετικό υλικό των δραστών. Επιπρόσθετα, οι άνδρες της ΕΛ.ΑΣ. «χτενίζουν» την περιοχή των αιματηρών επεισοδίων για συλλογή οπτικοακουστικού υλικού, ώστε να μπορέσουν οι διωκτικές αρχές να προσωποποιήσουν τις ευθύνες των δραστών. Σύμφωνα με πληροφορίες το μαχαίρι με το οποίο φέρεται να δόθηκε το χαριστικό πλήγμα στο βραγχίονα στον 29χρονο φίλαθλο της ΑΕΚ, δεν έχει επί του παρόντος κατασχεθεί από τις αρχές. Ίδιες πληροφορίες αναφέρουν ότι έχουν εντοπιστεί και έχουν κατασχεθεί άλλα μαχαίρια τα οποία επίσης εξετάζονται εξονυχιστικά από τις διωκτικές αρχές.",True
newsbomb.gr,https://www.newsbomb.gr/ellada/story/1456828/fotia-tora-stin-karysto-epixeiroyn-isxyres-dynameis-tis-pyrosvestikis,ΕΛΛΑΔΑ,Φωτιά τώρα στην Κάρυστο: Επιχειρούν ισχυρές δυνάμεις της Πυροσβεστικής,2023-08-09T20:37:51+03:00,Newsbomb,"Newsbomb Φωτιά στην περιοχή Παξιμάδα στην Κάρυστο. Επιχειρούν ισχυρές πυροσβεστικές δυνάμεις στο σημείο. Συναγερμός σήμανε στην Πυροσβεστική στις 19:45 για φωτιά στην περιοχή Παξιμάδα στην Κάρυστο. Η πυρκαγιά καίει σε θάμνους και στο σημείο επιχειρούν ισχυρές επίγειες και εναέριες δυνάμεις. Στο σημείο επιχειρούν 49 πυροσβέστες, με 2 πεζοπόρα τμήματα, 18 οχήματα και μέχρι το τελευταίο φως της ημέρας επιχειρούσαν με ρίψεις νερού 4 αεροσκάφη και 1 ελικόπτερο. Σύμφωνα με ενημέρωση της Πυροσβεστικής στο Newsbomb.gr δεν υπάρχει κάποιος οικισμός κοντά στο σημείο που καίγεται ωστόσο βρίσκονται διάσπαρτες οικίες, οι οποίες δεν κινδυνεύουν προς το παρόν. Στο σημείο πνέουν ισχυροί άνεμοι μεγέθους 7 – 8 μποφόρ  Υπενθυμίζουμε ότι, σύμφωνα με το Χάρτη Πρόβλεψης Κινδύνου Πυρκαγιάς που εκδίδει η Γενική Γραμματεία Πολιτικής Προστασίας του Υπουργείου Κλιματικής Κρίσης & Πολιτικής Προστασίας, για αύριο, Πέμπτη, 10 Αυγούστου 2023, προβλέπεται πολύ υψηλός κίνδυνος πυρκαγιάς (κατηγορία κινδύνου 4) για τις εξής περιοχές: Περιφέρεια Βορείου Αιγαίου (ΠΕ Χίου, ΠΕ Λέσβου, ΠΕ Σάμου, ΠΕ Ικαρίας) Σε μερική επιφυλακή παραμένει το προσωπικό των Πυροσβεστικών Υπηρεσιών των ανωτέρω Περιφερειών προκειμένου να αντιμετωπιστούν οι αυξημένες υπηρεσιακές απαιτήσεις, που έχουν προκύψει λόγω του μεγάλου αριθμού πυρκαγιών καθώς και του πολύ υψηλού κινδύνου πυρκαγιάς (κατηγορία κίνδυνου 4), ενώ συνεχίζονται οι περιπολίες εναέριας επιτήρησης, καθώς και περιπολίες από Πυροσβεστικές, Αστυνομικές, Στρατιωτικές δυνάμεις και κλιμάκια της Δασικής Υπηρεσίας. Ταυτόχρονα, για τις ανωτέρω περιοχές, παραμένει σε εφαρμογή το Σχέδιο δράσεων Πολιτικής Προστασίας για την αντιμετώπιση κινδύνων λόγω δασικών πυρκαγιών, σύμφωνα με το οποίο, μεταξύ άλλων, προβλέπεται, η εφαρμογή του μέτρου της προληπτικής απαγόρευσης της κυκλοφορίας οχημάτων και παραμονής εκδρομέων σε εθνικούς δρυμούς, δάση και ""ευπαθείς"" περιοχές.",True
newsbomb.gr,https://www.newsbomb.gr/ellada/story/1456826/kathairethike-o-arxim-pa-sios-papadopoulos,ΕΛΛΑΔΑ,Καθαιρέθηκε ο Αρχιμ. Παΐσιος Παπαδόπουλος,2023-08-09T20:35:43+03:00,Newsbomb,"Newsbomb Η ανακοίνωση της Ιεράς Μητρόπολης Φλωρίνης, Πρεσπών και Εορδαίας  Η Ιερά Μητρόπολη Φλωρίνης, Πρεσπών και Εορδαίας ανακοίνωσε την καθαίρεση του Αρχιμανδρίτη Παϊσίου Παπαδόπουλου.  H Ιερά Μητρόπολη Φλωρίνης, Πρεσπών και Εορδαίας, με μεγάλη θλίψη, ανακοινώνει, στο Χριστεπώνυμο πλήρωμά της, την καθαίρεση του έως πρότινος κληρικού της, πανοσ. Αρχιμ. Παΐσίου Παπαδόπουλου και την υπαγωγή του στην τάξη των λαϊκών με το κοσμικό του όνομα, Παναγιώτης Παπαδόπουλος, αναφέρεται σε δημοσίευμα του ιστότοπου ekklisiaonline. Συγκεκριμένα, το Πρωτοβάθμιο Συνοδικό για Πρεσβυτέρους, Διακόνους και Μοναχούς Δικαστήριο της Ιεράς Συνόδου της Εκκλησίας της Ελλάδος με την υπ’ αριθμ. 2/2023 απόφαση του: «επέβαλε εις τον Παναγιώτην Παπαδόπουλον του Κωνσταντίνου πρώην κληρικό Αρχιμανδρίτη (Παΐσιο) της ημετέρας Μητροπόλεως την ποινήν της καθαιρέσεως εκ του υψηλού της ιερωσύνης υπουργήματος, μετ’ αφαιρέσεως του μοναχικού αυτού σχήματος και της διαγραφής του εκ του μονοχολογίου της Ιεράς Μονής Αγίου Γρηγορίου Παλαμά Φιλώτα Φλωρίνης, απογυμνούν αυτόν τέλειον παντός ιερατικού βαθμού, κατάγον αυτόν εις την τάξιν των λαϊκών, προσφωνούμενον του λοιπού δια του λαϊκού αυτού ονόματος».  ",False
newsbomb.gr,https://www.newsbomb.gr/ellada/story/1456823/maxairomenos-kai-parapatontas-o-mixalis-diesxise-100-metra-prin-katarreysei,ΕΛΛΑΔΑ,Μαχαιρωμένος και παραπατώντας ο Μιχάλης διέσχισε 100 μέτρα πριν καταρρεύσει,2023-08-09T20:25:38+03:00,Newsbomb,"Newsbomb Το σημείο όπου πιθανολογείται ότι έγινε η δολοφονική επίθεση εντοπίστηκε σε απόσταση τουλάχιστον 100 μέτρων από εκεί όπου βρέθηκε τραυματισμένος ο Μιχάλης, καθώς οι αστυνομικοί ακολούθησαν τις κηλίδες αίματος Το σημείο «μηδέν» εκεί που δέχθηκε τη δολοφονική επίθεση ο 29χρονος Μιχάλης φαίνεται ότι έχουν βρει οι αστυνομικοί κι έχουν λάβει δείγματα ώστε να διαπιστωθεί αν το αίμα που βρέθηκε είναι του θύματος. Το σημείο όπου πιθανολογείται ότι έγινε η δολοφονική επίθεση εντοπίστηκε σε απόσταση τουλάχιστον 100 μέτρων από το εκεί όπου βρέθηκε τραυματισμένος ο Μιχάλης, καθώς οι αστυνομικοί ακολούθησαν τις κηλίδες αίματος, σύμφωνα με όσα αποκάλυψε ο ΣΚΑΪ. Παραπατώντας ο 29χρονος και βαρύτατα τραυματισμένος, φτάνει μέχρι τα εκδοτήρια του γηπέδου της ΑΕΚ, όπου τον εντοπίζουν οι αστυνομικοί και του δίνουν τις πρώτες βοήθειες, λίγο πριν καταρρεύσει. Μέχρι στιγμής δεν έχει βρεθεί το μαχαίρι της επίθεσης, ωστόσο τα «όπλα» που άφησαν πίσω τους οι Κοράτες αποτελούν πειστήρια της οργάνωσής τους με βασικότερα δύο μαχαίρια. Παράλληλα, σε μια πρώτη έρευνα στα social αξιολογούνται κάποιες συνεννοήσεις με Έλληνες συνεργούς τους. Αναμένεται και εισαγγελική διάταξη για άρση τηλεφωνικού απορρήτου, ώστε να διαπιστωθεί τι προηγήθηκε. Δεκαπέντε από τα αυτοκίνητα των Κορατών που έχουν εντοπιστεί, έχουν μεταφερθεί στις εγκαταστασεις της ΕΛΑΣ για να ερευνηθούν. Νωρίτερα σήμερα συνελήφθη ένας Κροάτης μέσα σε μισθωμένο λεωοφρείο φιλάθλων του Παναθηναϊκού από τα Ιωάννινα στην Αθήνα. ",True
newsbomb.gr,https://www.newsbomb.gr/ellada/story/1456822/nea-filadelfeia-sygklonizei-filos-tou-dolofonimenou-mixali-syggnomi-adelfe-den-ta-katafera,ΕΛΛΑΔΑ,"Νέα Φιλαδέλφεια: Συγκλονίζει φίλος του δολοφονημένου Μιχάλη - «Συγγνώμη αδελφέ, δεν τα κατάφερα»",2023-08-09T20:20:17+03:00,Newsbomb,"Newsbomb Την Παρασκευή 11 Αυγούστου η κηδεία του Μιχάλη Κατσούρη που έχασε τη ζωή του στα επεισόδια το βράδυ της Δευτέρας στη Νέα Φιλαδέλφεια Την ώρα που σε πλήρη εξέλιξη είναι οι έρευνες για τον εντοπισμό και τη σύλληψη του δράστη της δολοφονίας του Μιχάλη Κατσούρη, μία συγκλονιστική μαρτυρία του φίλου του και οπαδού της ΑΕΚ, ο οποίος ήταν μαζί του μέχρι το τέλος, ρίχνει φως στην θανάσιμη επίθεση σε βάρος του 29χρονου. Μιλώντας στον ΑΝΤ1 εμφανώς συγκινημένος ο νεαρός αναφέρει αρχικά «Συγγνώμη αδελφέ, δεν τα κατάφερα. Αυτό θέλω να πω τίποτα άλλο». Ο Χρήστος έτρεχε μαζί με τον φίλο του για να ξεφύγουν όταν «το μόνο που άκουσα ήταν μία φωνή να λέει αδερφέ χτυπήθηκα και να γυρνάω πίσω να δω ποιος είναι και τι είναι και να είναι εκείνο το παιδί». «Τον Μιχάλη τον γνωρίζω από το γήπεδο. Στην ίδια κερκίδα, εκδρομές μαζί, φαγητό μαζί στις καφετέριες εδώ στη γειτονιά μας στη Φιλαδέλφεια». Οι δυο τους διένυσαν μία απόσταση 100 μέτρων και βρήκαν καταφύγιο σε ένα περίπτερο μπροστά από την εκκλησία της Αγίας Τρίαδας.  «Υπήρχε τρελή αιμορραγία ασταμάτητη και σε όλη τη διαδρομή πηγαίναμε εκεί παρεούλα μέχρι και την καρέκλα που κάθισε στο περίπτερο, το μόνο που μας έκανε ένα τίναγμα. Ήθελε να φύγει από την καρέκλα και να κάτσει κάτω, να ξαπλώσει κάτω. Δεν τον αφήσαμε. Υπήρχε μία κοπέλα εκεί νοσηλεύτρια, προσπαθούσε η κοπελίτσα να κάνει ό,τι μπορεί», αναφέρει για τα όσα ακολούθησαν μετά τις μαχαιριές που δέχθηκε ο Μιχάλης. Ο Χρήστος έφυγε με το μηχανάκι του προκειμένου να αναζητήσει ασθενοφόρο, ενώ τα όσα αναφέρει πραγματικά ανατριχιάζουν. «Δεν υπήρχε ασθενοφόρο, πουθενά καλούσαμε από ότι μάθαμε η αστυνομία είχε εγκλωβίσει τα ασθενοφόρα και την Πυροσβεστική 20 λεπτά και δεν τους άφηνε να περάσουν επίτηδες μέχρι να σταματήσουν οι φασαρίες μάθαμε τέτοια πράγματα», περιγράφει. «Εγώ έφυγα μόνος μου να φέρω το ιδιωτικό ασθενοφόρο από τη διασταύρωση της Δεκελείας, το οποίο το βρήκα κατά λάθος, ο άνθρωπος είχε σχολάσει. Τον παρακάλεσα, ότι πεθαίνει κόσμος χάνουμε τον άνθρωπο μας και έτσι ήρθε το ασθενοφόρο». «Δεν είχε πειράξει ποτέ άνθρωπο, η αγάπη του για την ομάδα ήταν εκεί πέρα, ήταν στη βόλτα του, αυτό. Η ομάδα είναι οικογένεια, όποιος κι αν είναι δίπλα είναι αδελφός. Είμαστε δυο μέρες άυπνοι». Για τον Μιχάλη Κατσούρη μίλησε στον ΑΝΤ1 και ο δήμαρχος Ελευσίνας Αργυρης Οικονόμου. «Το παιδί είναι ένα παιδί από αυτά που δεν είχε τρωτά, ήταν ένα πολύ καλό παιδί ένα πάρα πολύ καλό παιδί εργατικό έκανε τη δουλίτσα του είχε μία διασκέδαση που λεγόταν ποδόσφαιρο και ΑΕΚ. Καλό πραγματικά παιδί από μία οικογένεια με δυσκολίες που αντιμετώπιζε με σεμνότητα τη ζωή του εξαιρετικά». Ο Δήμος Ελευσίνας μάλιστα συμμετέχει στο πένθος της οικογένειας του Μιχάλη και ακυρώνει κάθε προγραμματισμένη εκδήλωση έως την ημέρα της κηδείας του. Όπως αναφέρεται στη σχετική ανακοίνωση του Δήμου Ελευσίνας: «Σε ένδειξη πένθους για τον άδικο χαμό του 28χρονου συμπολίτη μας Μιχάλη Κατσούρη και μέχρι την τέλεση της εξοδίου ακολουθίας, δεν θα πραγματοποιηθεί καμία αθλητική ή πολιτιστική εκδήλωση, στα όρια του Δήμου μας. Εκφράζουμε τη βαθύτατη θλίψη και τα συλλυπητήριά μας στην οικογένειά του και στεκόμαστε στο πλευρό της, αυτές τις τραγικές στιγμές. Καλό ταξίδι, Μιχάλη..». Όπως έγινε γνωστό, η κηδεία θα πραγματοποιηθεί την Παρασκευή 11/8 στις 5μμ στον Ιερό Ναό Αγίου Κωνσταντίνου στην Ελευσίνα. Αναπάντητα γιατί βαραίνουν την οικογένεια του 29χρονου Μιχάλη, το νήμα της ζωής του οποίου κόπηκε από ένα μαχαίρι, ενώ βρισκόταν στη Νέα Φιλαδέλφεια στο πλευρό της αγαπημένης ομάδας του. Η μητέρα του μη αντέχοντας τα θλιβερά νέα κατέρρευσε και μεταφέρθηκε στο νοσοκομείο Ερυθρός Σταυρός, όπου εξακολουθεί να νοσηλεύεται σε σταθερή και ασυμπτωματική κατάσταση στην Καρδιολογική Κλινική. «Είναι με φάρμακα, θα έρθει εδώ να συνεχίσει την αγωγή και θα πούμε το τελευταίο αντίο στον Μιχάλη μας» είπε η θεία και νονά του 29χρονου μιλώντας στο Star. Και πρόσθεσε: «Μου είπε ""δεν θα ξαναδώ το παιδί μου να έρχεται στο σπίτι""». Την ίδια ώρα, ο πατέρας του 29χρονου τόνισε ότι το μόνο που τον ενδιαφέρει είναι να βρεθεί ο δολοφόνος του παιδιού του. «Δυστυχώς έχουν χαθεί παιδιά, χάθηκε το παιδί μου και φοβάμαι μην χαθούν κι άλλα. Θέλω πρώτα να αποχαιρετήσω το παιδί μου και μετά θα μιλήσω» ανέφερε χαρακτηριστικά μιλώντας στο Star.   Στο μεταξύ, ποινική δίωξη για 4 κακουργήματα και 7 πλημμελήματα ασκήθηκε από τους εισαγγελείς σε βάρος των 104 συλληφθέντων για την αιματηρή επίθεση στη Νέα Φιλαδέλφεια. Τα κακουργήματα που αντιμετωπίζουν είναι: Ανθρωποκτονία από πρόθεση, κατηγορία μη προσωποποιημένη καθώς εκκρεμούν τα στοιχεια από εγκληματολογικά εργαστήρια της ΕΛ.ΑΣ., συμμετοχή σε εγκληματική οργάνωση, έκρηξη και κατοχή εκρηκτικών. Τα πλημμελήματα: Οι 104 κατηγορούμενοι οδηγούνται αυτή την ώρα ενώπιον ανακριτών, προκειμένου να λάβουν προθεσμία για να απολογηθούν. Σε πλήρη εξέλιξη βρίσκονται οι έρευνες των δικαστικών αρχών υπό την εποπτεία της Προϊσταμένης της Εισαγγελίας Εφετών κ. Μαρίας Γκανέ, για την εξιχνίαση της δολοφονίας του 29χρονου Μιχάλη Κατσουρή. Οι έρευνες κινούνται προς τρεις κατευθύνσεις. Οι αρχές, έχουν κατασχέσει όλα τα κινητά των συλληφθέντων και τα εξετάζουν για πιθανό αποδεικτικό υλικό. Παράλληλα, εξετάζεται το γενετικό υλικό που βρέθηκε στα φονικά εργαλεία, στα κοντάρια, τα μεταλλικά αντικείμενα και τα ξύλινα ρόπαλα, στην προσπάθεια ταυτοποίησης με το γενετικό υλικό των δραστών. Επιπρόσθετα, οι άνδρες της ΕΛ.ΑΣ. «χτενίζουν» την περιοχή των αιματηρών επεισοδίων για συλλογή οπτικοακουστικού υλικού, ώστε να μπορέσουν οι διωκτικές αρχές να προσωποποιήσουν τις ευθύνες των δραστών. Σύμφωνα με πληροφορίες το μαχαίρι με το οποίο φέρεται να δόθηκε το χαριστικό πλήγμα στο βραγχίονα στον 29χρονο φίλαθλο της ΑΕΚ, δεν έχει επί του παρόντος κατασχεθεί από τις αρχές. Ίδιες πληροφορίες αναφέρουν ότι έχουν εντοπιστεί και έχουν κατασχεθεί άλλα μαχαίρια τα οποία επίσης εξετάζονται εξονυχιστικά από τις διωκτικές αρχές.",True
newsbomb.gr,https://www.newsbomb.gr/ellada/story/1456821/thessalonikis-anthimos-stis-9-oktovriou-i-anadeiksi-tou-neou-mitropoliti,ΕΛΛΑΔΑ,Θεσσαλονίκης Άνθιμος: Στις 9 Οκτωβρίου η ανάδειξη του νέου μητροπολίτη,2023-08-09T20:19:29+03:00,Newsbomb,"Newsbomb Η επόμενη ημέρα μετά την παραίτηση του Μητροπολίτη Άνθιμου - Ποιος έχει το προβάδισμα.  Μετά την παραίτηση του Μητροπολίτη Θεσσαλονίκης Άνθμου, δρομολογούνται οι διαδικασίες για την ανάδειξη του διαδόχου του, με πρώτο σταθμό τη συνεδρίαση της Ιεράς Συνόδου στις 24 και 25 Αυγούστου. Στη συνεδρίαση θα συζητηθεί η παραίτηση Ανθιμου και αναμένεται να γίνει δεκτή. Ακολούθως, η ανάδειξη του νέου μητροπολίτη Θεσσαλονίκης θα γίνει από την Ιερά Σύνοδο της Ιεραρχίας, η οποία θα συνέλθει στις 9 Οκτωβρίου. Θεωρείται ότι προβάδισμα για την πλήρωση της Μητρόπολης Θεσσαλονίκης έχει ο αρχιγραμματέας της Ιεράς Συνόδου, επίσκοπος Ωρεών Φιλόθεος, σύμφωνα με τον ιστότοπο ekklisiaonline.  Από το περιβάλλον του αρχιεπισκόπου κ. Ιερωνύμου αναφέρεται ότι ο ίδιος ήταν ενήμερος των προθέσεων του μητροπολίτη Ανθιμου.  Σημειώνεται πως η Μητρόπολη Θεσσαλονίκης είναι μετά τη Μητρόπολη Αθηνών η πλέον σημαντική και με ιδιαίτερα σημαντικό ρόλο.   Την ίδια στιγμή, εκκλησιαστικές πηγές αναφέρουν ότι η παραίτηση Ανθιμου ανοίγει πλέον ενεργά τη συζήτηση για τους εν ενεργεία μητροπολίτες, που λόγω προχωρημένης ηλικίας ή προβλημάτων υγείας αδυνατούν να ασκήσουν τα καθήκοντά τους.",False
newsbomb.gr,https://www.newsbomb.gr/ellada/story/1456818/i-elefsina-penthei-gia-ton-mixali-akyronontai-ekdiloseis,ΕΛΛΑΔΑ,Η Ελευσίνα πενθεί για τον Μιχάλη - Ακυρώνονται εκδηλώσεις,2023-08-09T20:06:00+03:00,Newsbomb,"Newsbomb Μέχρι την ημέρα της κηδείας του 29χρονου Μιχάλη δεν θα γίνει καμμία προγραμματισμένη εκδήλωση του Δήμου σε ένδειξη πένθους Ο Δήμος Ελευσίνας συμμετέχει στο πένθος της οικογένειας του Μιχάλη και ακυρώνει κάθε προγραμματισμένη εκδήλωση έως την ημέρα της κηδείας του. Όπως αναφέρεται στη σχετική ανακοίνωση του Δήμου Ελευσίνας: «Σε ένδειξη πένθους για τον άδικο χαμό του 28χρονου συμπολίτη μας Μιχάλη Κατσούρη και μέχρι την τέλεση της εξοδίου ακολουθίας, δεν θα πραγματοποιηθεί καμία αθλητική ή πολιτιστική εκδήλωση, στα όρια του Δήμου μας. Εκφράζουμε τη βαθύτατη θλίψη και τα συλλυπητήριά μας στην οικογένειά του και στεκόμαστε στο πλευρό της, αυτές τις τραγικές στιγμές. Καλό ταξίδι, Μιχάλη..». Όπως έγινε γνωστό, η κηδεία θα πραγματοποιηθεί την Παρασκευή 11/8 στις 5μμ στον Ιερό Ναό Αγίου Κωνσταντίνου στην Ελευσίνα. ",False
newsbomb.gr,https://www.newsbomb.gr/ellada/astynomiko-reportaz/story/1456817/xania-ston-eisaggelea-oi-syllifthentes-gia-to-kykloma-paranomon-genniseon,ΑΣΤΥΝΟΜΙΚΟ,Χανιά: Στον Εισαγγελέα οι συλληφθέντες για το κύκλωμα παράνομων γεννήσεων - Τα μέλη και οι ρόλοι,2023-08-09T20:04:21+03:00,Newsbomb,"Newsbomb Στον εισαγγελέα εννέα συλληφθέντες του κυκλώματος «βιομηχανίας γεννήσεων» από τα Χανιά Ενώπιον του Εισαγγελέα Χανίων οδηγήθηκαν το απόγευμα της Τετάρτης 9 Αυγούστου, εννέα συλληφθέντες ως μέλη κυκλώματος εκμετάλλευσης γυναικών στον τομέα της αφαίρεσης ωαρίων και παρένθετης μητρότητας καθώς και εξαπάτησης μέσω εικονικών εξωσωματικών. Σύμφωνα με την επίσημη ανακοίνωση της Ελληνικής Αστυνομίας, οι συλληφθέντες αρχικά ήταν οκτώ. Πρόκειται για 73χρονο γιατρό ο οποίος φέρεται ως αρχηγός του κυκλώματος, έναν 44χρονο επίσης γιατρό και έξι γυναίκες 44, 41,41,38,37 και 28 ετών που είχαν διαφορετικούς ρόλους. Όμως στη δικογραφία περιλαμβάνονται ακόμα δύο άτομα, τα στοιχεία των οποίων έχουν ταυτοποιηθεί. Να σημειωθεί ότι μια από τις γυναίκες ήταν σε κατάσταση εγκυμοσύνης και μια είχε μαζί της και ένα μωρό.  Η δικογραφία που σχηματίστηκε από την ΕΛ.ΑΣ. αφορά τα αδικήματα της Σύμφωνα με πληροφορίες οι κατηγορούμενοι θα ζητήσουν προθεσμία προκειμένου να απολογηθούν. Πιο αναλυτικά, έχοντας ως χώρο της παράνομης δράσης τους κέντρο γονιμότητας σε περιοχή της Κρήτης, τα δύο αρχηγικά μέλη-διευθυντές της κλινικής, στρατολογούσαν «μεσίτριες» σε Κρήτη, Θεσσαλονίκη αλλά και στο εξωτερικό, με σκοπό να εντοπίσουν και να αποσπάσουν τη συναίνεση από ευάλωτες αλλοδαπές γυναίκες ώστε να τις μεταφέρουν στο εσωτερικό της χώρας και να τις εκμεταλλευτούν ως δότριες ωαρίων ή παρένθετες μητέρες. Στη συνέχεια, το δίκτυο «μεσιτριών» μετέφερε στο εσωτερικό της χώρας τις αλλοδαπές γυναίκες ώστε μέσω της εκμετάλλευσης αυτών να ικανοποιήσουν αιτήματα «πελατών» της οργάνωσης απ’ όλο τον κόσμο (ζευγάρια τα οποία δεν μπορούσαν να τεκνοποιήσουν, μοναχικοί άνδρες ή ομόφυλα ζευγάρια), που δεν πληρούσαν τις νόμιμες προϋποθέσεις. Ακολούθως οι γυναίκες είτε υποβάλλονταν σε ειδική θεραπεία ως δότριες ωαρίων, τα οποία χρησιμοποιούνταν σε μεθόδους εξωσωματικής γονιμοποίησης, αλλά και σε προγράμματα παρένθετης μητρότητας είτε εντάσσονταν σε ελεγχόμενους χώρους που χρησιμοποιούσε η εγκληματική οργάνωση, με σκοπό να κυοφορήσουν σε περιβάλλον εργασιακής εκμετάλλευσης κατά παρέκκλιση της σχετικής νομοθεσίας (υπέρβαση ορίου ηλικίας, πλαστές δικαστικές αποφάσεις, ανακριβές, ελλιπές ή ανύπαρκτο ιατρικό ιστορικό) και εν συνεχεία, έναντι αμοιβής, να παραδώσουν τα βρέφη. Σε κάποιες περιπτώσεις, πριν οι γυναίκες χρησιμοποιηθούν ως παρένθετες μητέρες, τις εκμεταλλεύονταν περαιτέρω, λαμβάνοντας και από αυτές ωάρια. Για να πετύχουν τον σκοπό τους, τα μέλη της οργάνωσης, προέβαιναν σε πλήθος επιμέρους εγκληματικών πράξεων και συγκεκριμένα κατάρτιζαν πλαστά δικαιολογητικά με σκοπό την έκδοση δικαστικής απόφασης, για άτομα τα οποία δεν πληρούσαν τις νόμιμες προϋποθέσεις και, σε συνεργασία με κλινικές, ιατρικά εργαστήρια και ιατρούς, παραποιούσαν καταχωρήσεις ωοληψιών, παραποιούσαν ιατρικά έγγραφα, κατάρτιζαν εικονικά μισθωτήρια και εικονικά σύμφωνα συμβίωσης. Παράλληλα, σε περιστατικά ενδιαφερόμενων γονέων από χώρες όπου απαγορευόταν η διαδικασία απόκτησης τέκνου μέσω παρένθετης μητέρας, δήλωναν τις γεννήσεις ως υιοθεσίες. Επιπλέον, διαπιστώθηκε ότι, ενεργούσαν ως μεσολαβητές σε παράνομες υιοθεσίες βρεφών έναντι χρηματικού ανταλλάγματος ενώ προέβαιναν και στη συστηματική εξαπάτηση γυναικών ισχυριζόμενοι ψευδώς ότι υπέβαλαν αυτές σε πράξη εμβρυομεταφοράς. Τα μέλη της οργάνωσης είχαν οργανωθεί έχοντας διακριτούς ρόλους, ως ακολούθως: Από την έως τώρα έρευνα και συγκεκριμένα από τον Δεκέμβριο 2022 έχουν καταγραφεί τουλάχιστον: Επιπλέον, διαπιστώθηκε ότι για τη διαμονή των παρένθετων μητέρων χρησιμοποιούνταν τουλάχιστον 14 σπίτια. Το όφελος που αποκόμιζε η εγκληματική οργάνωση ανά πρόγραμμα παρένθετης μητρότητας κυμαινόταν συνήθως από 70.000 έως 100.000 ευρώ, με το 70% αυτών να αφορά καθαρό κέρδος ενώ σε ιδιάζουσες περιπτώσεις το κόστος άγγιζε και τις 120.000 ευρώ. Επίσης, από τις εικονικές πράξεις εμβρυομεταφοράς το παράνομο όφελος ξεπερνά κατά πολύ τις 120.000 ευρώ. Σε έρευνες που πραγματοποιήθηκαν σε οικίες βρέθηκαν και κατασχέθηκαν συνολικά πλήθος εγγράφων (δικαστικών αποφάσεων, ιατρικών φακέλων, συμφώνων συμβίωσης, ιδιωτικών συμφωνητικών), πλήθος ψηφιακών πειστηρίων (usb, σκληροί δίσκοι, στοιχεία τηλεφωνίας), χειρόγραφες σημειώσεις και ατζέντες που επιβεβαίωναν τις «νομιμοφανείς» καταβολές των χρημάτων στα θύματα εμπορίας, 90.475 ευρώ ως προερχόμενο από εγκληματικές δραστηριότητες, προπληρωμένες κάρτες καθώς και μικροποσότητα κοκαΐνης. Στο πλαίσιο της επιχείρησης, εντοπίστηκαν 30 αλλοδαπές γυναίκες, δότριες ωαρίων ή έγκυες γυναίκες με τη διαδικασία της παρένθετης μητρότητας, οι οποίες εξετάσθηκαν παρουσία ψυχολόγου της Ελληνικής Αστυνομίας. Επιπλέον, ενημερώθηκε ο διεθνής μη κερδοσκοπικός και μη κυβερνητικός οργανισμός Α21, αρμόδιος φορέας για την φροντίδα και ενίσχυση των θυμάτων εμπορίας, ο οποίος απέστειλε κλιμάκιο στήριξης – διαχείρισης των γυναικών. Παράλληλα, ενημερώθηκε η Εθνική Αρχή Ιατρικώς Υποβοηθούμενης Αναπαραγωγής για τις δικές της περαιτέρω ενέργειες, ενώ από το ΣΔΟΕ διενεργείται οικονομικός και φορολογικός έλεγχος, καθώς και έρευνα για άλλες δραστηριότητες της εγκληματικής οργάνωσης. Οι συλληφθέντες οδηγήθηκαν στην αρμόδια εισαγγελική Αρχή, ενώ το προανακριτικό έργο για την εξακρίβωση του πλήρους εύρους της εγκληματικής τους δραστηριότητας συνεχίζεται.",True
newsbomb.gr,https://www.newsbomb.gr/ellada/story/1456815/n-filadelfeia-ksylini-tavla-me-karfia-kai-ixni-aimatos-sto-oplostasio-ton-xoyligkan,ΕΛΛΑΔΑ,Νέα Φιλαδέλφεια: Ξύλινη τάβλα με καρφιά και ίχνη αίματος στο οπλοστάσιο των χούλιγκαν,2023-08-09T19:57:45+03:00,Newsbomb,"ΑΡΣΗ ΑΠΟΡΡΗΤΟΥ - ΑΝΑΣΥΡΣΗ ΔΕΔΟΜΕΝΩΝ ΤΩΝ ΣΥΛΛΗΦΘΕΝΤΩΝ Newsbomb Νέα Φιλαδέλφεια: Σοκάρουν τα νέα στοιχεία Τα ευρήματα στο πεδίο μάχης της μοιραίας νύχτας στη Νέα Φιλαδέλφεια, έξω από το γήπεδο της ΑΕΚ, περιγράφονται σε έγγραφα της ΕΛ.ΑΣ.. Όπως περιγράφεται σχετικά, οι ελληνικές Αρχές αιτήθηκαν μέσω του Εθνικού Γραφείου Ποδοσφαίρου (NFIP) στις αρμόδιες Αστυνομικές Αρχές της Κροατίας και της Γαλλίας να πληροφορηθούν για τις προθέσεις των φιλοξενούμενων φιλάθλων και τυχόν μετακίνησή τους προς την Ελλάδα. Όπως αναφέρεται από το Εθνικό Γραφείο Ποδοσφαίρου της Κροατίας, 150 – 200 οργανωμένοι οπαδοί της Ντιναμό είχαν πρόθεση να προσέλθουν στην Ελλάδα εκμεταλλευόμενοι την αδελφοποίησή τους με τους οπαδούς του Παναθηναϊκού, με σκοπό να αποπειραθούν να εξασφαλίσουν εισιτήρια για τον αγώνα ΑΕΚ – Ντιναμό. Οι ελληνικές Αρχές επιβεβαίωσαν, βάσει δικών τους πληροφοριών, ότι «ικανός αριθμός» οργανωμένων οπαδών της Ντιναμό σχεδίαζε να μεταβεί στην Αθήνα. Κάποιοι από αυτούς θα κετέλυαν σε RBnBs και άλλοι θα φιλοξενούνταν στις σπίτια οπαδών του Παναθηναϊκού και στα γραφεία του ΠΑΝ.ΚΙ επί της Λ. Αλεξάνδρας αρ. 115.  Σύμφωνα με τα έγγραφα της ΕΛ.ΑΣ.: «Περί ώρα 22:55, από τη ΣΤΑ.ΣΥ, υπήρξε ενημέρωση για 100 περίπου άτομα με κουκούλες και αντικείμενα, τα οποία εισήλθαν σε συρμό από τον σταθμό ΗΣΑΠ «ΕΙΡΗΝΗ» με κατεύθυνση τον Πειραιά, ενώ επί της οδού Νερατζιωτίσσης στο σταθμό ΗΣΑΠ «ΕΙΡΗΝΗ» εντοπίσθηκαν σταθμευμένα τα οχήματα με τις Κροατικές πινακίδες που αναζητούνταν». Τα άτομα αποβιβάσθηκαν στον σταθμό «ΠΕΡΙΣΣΟΣ», ενώ ταυτόχρονα οι οργανωμένοι οπαδοί της ΑΕΚ που είχαν συγκεντρωθεί στο γήπεδο, άρχισαν να κινούνται εξωτερικά και περιμετρικά του γηπέδου προς τις οδούς Πατριάρχου Κωνσταντίνου-Κιουταχείας και Λεύκης. Στο σημείο ξέσπασε άγρια συμπλοκή και σφοδρές συγκρούσεις μεταξύ των οπαδών από την Κροατία και των οπαδών της ΑΕΚ, με εκατέρωθεν ρίψεις φωτοβολίδων, αντικειμένων όπως αυτοσχέδια ρόπαλα, τεμάχια από πέτρες και κάθε είδους αντικείμενα πρόσφορα για επίθεση, καθώς και με ρίψεις Αυτοσχέδιων Εμπρηστικών Μηχανισμών (Α.Ε.Μ). Κατόπιν της συμπλοκής πέριξ του γηπέδου, «αστυνομικές δυνάμεις ακολούθησαν ομάδα ατόμων που συμμετείχε στη συμπλοκή». Κατάφεραν να ακινητοποιήσουν σε χώρο μακριά του γηπέδου κατηγορούμενους, ένας από τους οποίους είναι «γνωστός οργανωμένος οπαδός της ομάδας του Παναθηναϊκού». Ακόμη, όπως αναφέρεται, «στο σημείο που έλαβαν χώρα οι ανωτέρω πράξεις και συγκεκριμένα εξωτερικά του γηπέδου OPAP Arena, στη Νέα Φιλαδέλφεια, ανευρέθηκαν και κατασχέθηκαν, τα κάτωθι αντικείμενα ως πειστήρια»: Πηγή: ΕΡΤ",False
newsbomb.gr,https://www.newsbomb.gr/ellada/story/1456814/foties-41-dasikes-pyrkagies-to-teleftaio-24oro,ΕΛΛΑΔΑ,Φωτιές: 41 δασικές πυρκαγιές το τελευταίο 24ωρο,2023-08-09T19:54:41+03:00,Newsbomb,"Newsbomb 41 δασικές πυρκαγιές εκδηλώθηκαν στη χώρα το τελευταίο εικοσιτετράωρο Συνολικά 41 δασικές πυρκαγιές εκδηλώθηκαν το τελευταίο εικοσιτετράωρο στην χώρα, οι περισσότερες εκ των οποίων αντιμετωπίστηκαν άμεσα, στο αρχικό τους στάδιο, σύμφωνα με ανακοίνωση της πυροσβεστικής. Τα κατά τόπους ανακριτικά γραφεία, καθώς και κλιμάκια της διεύθυνσης Αντιμετώπισης Εγκλημάτων Εμπρησμού (Δ.Α.Ε.Ε.) διερευνούν τα αίτια εκδήλωσης των πυρκαγιών. Σημειώνεται ότι, σύμφωνα με το Χάρτη Πρόβλεψης Κινδύνου Πυρκαγιάς που εκδίδει η γενική γραμματεία Πολιτικής Προστασίας του υπουργείου Κλιματικής Κρίσης και Πολιτικής Προστασίας (www.civilprotection.gr), για αύριο προβλέπεται πολύ υψηλός κίνδυνος πυρκαγιάς (κατηγορία κινδύνου 4) για τις περιφερειακές ενότητες Χίου, Λέσβου, Σάμου και Ικαρίας, της Περιφέρειας Βορείου Αιγαίου. Σε μερική επιφυλακή παραμένει το προσωπικό των Πυροσβεστικών Υπηρεσιών των ανωτέρω Περιφερειών προκειμένου να αντιμετωπιστούν οι αυξημένες υπηρεσιακές απαιτήσεις, που έχουν προκύψει λόγω του μεγάλου αριθμού πυρκαγιών και του πολύ υψηλού κινδύνου πυρκαγιάς (κατηγορία κίνδυνου 4), ενώ συνεχίζονται οι περιπολίες εναέριας επιτήρησης, καθώς και περιπολίες από πυροσβεστικές, αστυνομικές, στρατιωτικές δυνάμεις και κλιμάκια της Δασικής Υπηρεσίας. Ταυτόχρονα, για τις παραπάνω περιοχές, παραμένει σε εφαρμογή το σχέδιο δράσεων Πολιτικής Προστασίας για την αντιμετώπιση κινδύνων λόγω δασικών πυρκαγιών, σύμφωνα με το οποίο, μεταξύ άλλων προβλέπεται η εφαρμογή του μέτρου της προληπτικής απαγόρευσης της κυκλοφορίας οχημάτων και παραμονής εκδρομέων σε εθνικούς δρυμούς, δάση και ""ευπαθείς"" περιοχές.  Τέλος, η πυροσβεστική καλεί όλους τους πολίτες να είναι ιδιαίτερα προσεκτικοί, και σε περίπτωση πυρκαγιάς, για τη δική τους ασφάλεια να ακολουθούν τις υποδείξεις των αρμόδιων αρχών.",False
newsbomb.gr,https://www.newsbomb.gr/ellada/story/1456811/lipsi-genetikoy-ylikoy-apo-tous-katigoroymenous-me-entoli-tis-anakritrias,ΕΛΛΑΔΑ,Λήψη γενετικού υλικού από τους κατηγορούμενους με εντολή της ανακρίτριας,2023-08-09T19:47:21+03:00,Newsbomb,"Newsbomb Στο μεταξύ, οι κατηγορούμενοι για τη δολοφονική συμπλοκή στη Νέα Φιλαδέλφεια αναμένεται να λάβουν προθεσμίες για να απολογηθούν Διάταξη με την οποία ζητά τη λήψη γενετικού υλικού από όλους τους κατηγορούμενους, για να προχωρήσει γρήγορα η διαδικασία της ταυτοποίησης, αναμένεται να εκδώσει το βράδυ της Τετάρτης η ανακρίτρια, σε μια προσπάθεια να βρεθεί ο δολοφόνος του 29χρονου φιλάθλου της ΑΕΚ. Στο μεταξύ, οι κατηγορούμενοι για τη δολοφονική συμπλοκή στη Νέα Φιλαδέλφεια αναμένεται να λάβουν προθεσμίες για να απολογηθούν, μετά την άσκηση των ποινικών διώξεων εναντίον τους. Τα κακουργήματα που αντιμετωπίζουν είναι: Ανθρωποκτονία από πρόθεση, κατηγορία μη προσωποποιημένη καθώς εκκρεμούν τα στοιχεια από εγκληματολογικά εργαστήρια της ΕΛ.ΑΣ., συμμετοχή σε εγκληματική οργάνωση, έκρηξη και κατοχή εκρηκτικών. Τα πλημμελήματα: ",False
newsbomb.gr,https://www.newsbomb.gr/ellada/story/1456806/koino-mystiko-i-kathodos-ton-koraton-xoyligkan-nea-stoixeia-gia-to-fiasko,ΕΛΛΑΔΑ,«Κοινό» μυστικό η κάθοδος των Κρoατών χούλιγκαν - Νέα στοιχεία για το φιάσκο,2023-08-09T19:35:07+03:00,Newsbomb,"Newsbomb Περιπολία είχε εντοπίσει κομβόι Κροατών, αλλά τους έχασε όταν μπήκαν στην Αττική Οδό Η δικογραφία που έχει σχηματιστεί σε βάρος των συλληφθέντων είναι λεπτομερής και περιλαμβάνει πολλά στοιχεία, ενώ μέσα στη δικογραφία υπάρχει και η παραδοχή ότι γνώριζαν οι αστυνομικοί. Όπως αποκάλυψε το δελτίο ειδήσεων του OPEN, στην περιγραφή αναφέρεται ότι μια περιπολία της ΕΛΑΣ τους εντόπισε στην Ελευσίνα. Συγκεκριμένα αναφέρεται ότι: Πρωινές ώρες 7/8/2023 ενημερωθήκαμε τηλεφωνικά ότι περίπου 25-30 άτομα με υπηκόους Κροατίας, πιθανόν οπαδοί της Ντιναμό Ζάγκρεμπ μέσω του Μαυροβουνίου εισήλθαν στην Αλβανία, ενώ μεσημβρινές ώρες ενημερωθήκαμε ότι κάποια οχήματα με πιθανόν Κροάτες οπαδούς εισήλθα στη χώρα. Έγιναν προσπάθειες τηλεφωνικώς προκειμένου να εξακριβωθεί τυχόν είσοδος των ανωτέρω στη χώρα μας και στη συνέχεια αρμοδίως διαβιβάστηκαν προς όλες τις εμπλεκόμενες υπηρεσίες. Στις 10 το βράδυ από εποχούμενη περιπολία της υπηρεσίας αθλητικής βίας, εντοπίστηκαν να διέρχονται από τα διόδια της Ελευσίνας 25 περίπου οχήματα με κροατικές πινακίδες όπου επέβαιναν οπαδοί της Ντιναμό Ζάγκρεμπ και τέθηκαν υπό διακριτική παρακολούθηση επί της εθνικής οδού. Στην έξοδο της Αττικής Οδούς τα οχήματα διασπάστηκαν, αναπτύσσοντας ταχύτητα με αποτέλεσμα να μην είναι πλέον δυνατή η επιτήρησή τους. Επίσης περιγράφεται με σοκαριστικό τρόπο το οργανωμένο σχέδιο, όπως προκύπτει από τον «οπλισμό» που άφησαν πίσω τους.  Συγκεκριμένα βρέθηκαν δύο αναδιπλούμενοι σουγιάδες με μήκος λάμας 9 cm και 8 cm, ξύλινα κοντάρια, πλαστικό προστατευτικό δοντιών, φωτοβολίες, επικαλαμίδες, σωλήηνας με κηλίδες αίματος. Ως συμπέρασμα προκύπτει πως όλοι γνώριζαν, όλοι ήξεραν αλλά οι διαταγές που δίνονταν ήταν γενικές και αόριστες, χωρίς να υπάρχει ένα κεντρικό πρόσωπο που να τις συντονίζει.   Προθεσμίες αναμένεται να λάβουν οι κατηγορούμενοι για την αιματηρή συμπλοκή στη Νέα Φιλαδέλφεια, κατά την οποία έχασε τη ζωή του ο 29χρονος Μιχάλης.Ωστόσο, η διαδικασία δεν έχει ξεκινήσει ακόμα αφού η ανακρίτρια εκδίδει διατάξεις για τη λήψη γενετικού υλικού από τους κατηγορούμενους, διαδικασία που δεν έλαβε χώρα κατά την προανάκριση. Στόχος η ταυτοποίηση του δολοφόνου του Μιχάλη. Μόλις ολοκληρωθεί αυτή η διαδικασία οι κατηγορούμενοι θα ζητήσουν και θα λάβουν προθεσμίες για να απολογηθούν τις επόμενες ημέρες. Στο «μικροσκόπιο» τριών ανακριτών, ενός τακτικού και δυο επίκουρων ανατέθηκε η ογκώδης δικογραφία για την αιματηρή συμπλοκή στη Νέα Φιλαδέλφεια που οδήγησε στη δολοφονία του 29χρονου φιλάθλου της ΑΕΚ.Έπειτα από σχετικό αίτημα του προϊσταμένου του Πρωτοδικείου Αθηνών Χριστοφόρου Λινού και με τη σύμφωνη γνώμη της προϊσταμένης της Εισαγγελίας Εφετών Αθηνών Μαρίας Γκανέ λόγω του επείγοντος χαρακτήρα της υπόθεσης και της έρευνας που απαιτείται ορίστηκαν τρεις ανακριτές και συγκεκριμένα η 25η τακτική ανακρίτρια με επίκουρους τον 14ο τακτικό ανακριτή και την 20η τακτική ανακρίτρια. Εξάλλου οι έρευνες των δικαστικών αρχών για τη δολοφονία του Μιχάλη Κατσουρή, είναι σε πλήρη εξέλιξη υπό την εποπτεία της Προϊσταμένης της Εισαγγελίας Εφετών κ. Μαρίας Γκανέ. Οι έρευνες κινούνται προς τρεις κατευθύνσεις. Οι αρχές, έχουν κατασχέσει όλα τα κινητά των συλληφθέντων και τα εξετάζουν για πιθανό αποδεικτικό υλικό. Παράλληλα, εξετάζεται το γενετικό υλικό που βρέθηκε στα φονικά εργαλεία, στα κοντάρια, τα μεταλλικά αντικείμενα και τα ξύλινα ρόπαλα, στην προσπάθεια ταυτοποίησης με το γενετικό υλικό των δραστών. Επιπρόσθετα, οι άνδρες της ΕΛ.ΑΣ. «χτενίζουν» την περιοχή των αιματηρών επεισοδίων για συλλογή οπτικοακουστικού υλικού, ώστε να μπορέσουν οι διωκτικές αρχές να προσωποποιήσουν τις ευθύνες των δραστών. Σύμφωνα με πληροφορίες το μαχαίρι με το οποίο φέρεται να δόθηκε το χαριστικό πλήγμα στο βραγχίονα στον 29χρονο φίλαθλο της ΑΕΚ, δεν έχει επί του παρόντος κατασχεθεί από τις αρχές. Ίδιες πληροφορίες αναφέρουν ότι έχουν εντοπιστεί και έχουν κατασχεθεί άλλα μαχαίρια τα οποία επίσης εξετάζονται εξονυχιστικά από τις διωκτικές αρχές.",True
newsbomb.gr,https://www.newsbomb.gr/ellada/dikaiosynh/story/1456810/nea-filadelfeia-prothesmia-tha-lavoun-oi-katigoroymenoi,ΔΙΚΑΙΟΣΥΝΗ,Νέα Φιλαδέλφεια: Προθεσμία θα λάβουν οι κατηγορούμενοι για την αιματηρή συμπλοκή,2023-08-09T19:30:00+03:00,,"Σοφία Σπίγγου Μόλις ολοκληρωθεί η διαδικασία για τη λήψη DNA, οι κατηγορούμενοι θα ζητήσουν και θα λάβουν προθεσμίες να απολογηθούν τις επόμενες μέρες για την αιματηρή συμπλοκή στη Νέα Φιλαδέλφεια Προθεσμίες αναμένεται να λάβουν οι κατηγορούμενοι για την αιματηρή συμπλοκή στη Νέα Φιλαδέλφεια, κατά την οποία έχασε τη ζωή του ο 29χρονος Μιχάλης.Ωστόσο, η διαδικασία δεν έχει ξεκινήσει ακόμα αφού η ανακρίτρια εκδίδει διατάξεις για τη λήψη γενετικού υλικού από τους κατηγορούμενους, διαδικασία που δεν έλαβε χώρα κατά την προανάκριση. Στόχος η ταυτοποίηση του δολοφόνου του Μιχάλη. Μόλις ολοκληρωθεί αυτή η διαδικασία οι κατηγορούμενοι θα ζητήσουν και θα λάβουν προθεσμίες για να απολογηθούν τις επόμενες ημέρες. Στο «μικροσκόπιο» τριών ανακριτών, ενός τακτικού και δυο επίκουρων ανατέθηκε η ογκώδης δικογραφία για την αιματηρή συμπλοκή στη Νέα Φιλαδέλφεια που οδήγησε στη δολοφονία του 29χρονου φιλάθλου της ΑΕΚ.Έπειτα από σχετικό αίτημα του προϊσταμένου του Πρωτοδικείου Αθηνών Χριστοφόρου Λινού και με τη σύμφωνη γνώμη της προϊσταμένης της Εισαγγελίας Εφετών Αθηνών Μαρίας Γκανέ λόγω του επείγοντος χαρακτήρα της υπόθεσης και της έρευνας που απαιτείται ορίστηκαν τρεις ανακριτές και συγκεκριμένα η 25η τακτική ανακρίτρια με επίκουρους τον 14ο τακτικό ανακριτή και την 20η τακτική ανακρίτρια. Εξάλλου οι έρευνες των δικαστικών αρχών για τη δολοφονία του Μιχάλη Κατσουρή, είναι σε πλήρη εξέλιξη υπό την εποπτεία της Προϊσταμένης της Εισαγγελίας Εφετών κ. Μαρίας Γκανέ.  Οι έρευνες κινούνται προς τρεις κατευθύνσεις. Οι αρχές, έχουν κατασχέσει όλα τα κινητά των συλληφθέντων και τα εξετάζουν για πιθανό αποδεικτικό υλικό. Παράλληλα, εξετάζεται το γενετικό υλικό που βρέθηκε στα φονικά εργαλεία, στα κοντάρια, τα μεταλλικά αντικείμενα και τα ξύλινα ρόπαλα, στην προσπάθεια ταυτοποίησης με το γενετικό υλικό των δραστών. Επιπρόσθετα, οι άνδρες της ΕΛ.ΑΣ. «χτενίζουν» την περιοχή των αιματηρών επεισοδίων για συλλογή οπτικοακουστικού υλικού, ώστε να μπορέσουν οι διωκτικές αρχές να προσωποποιήσουν τις ευθύνες των δραστών. Σύμφωνα με πληροφορίες το μαχαίρι με το οποίο φέρεται να δόθηκε το χαριστικό πλήγμα στο βραγχίονα στον 29χρονο φίλαθλο της ΑΕΚ, δεν έχει επί του παρόντος κατασχεθεί από τις αρχές. Ίδιες πληροφορίες αναφέρουν ότι έχουν εντοπιστεί και έχουν κατασχεθεί άλλα μαχαίρια τα οποία επίσης εξετάζονται εξονυχιστικά από τις διωκτικές αρχές.",False
newsbomb.gr,https://www.newsbomb.gr/ellada/story/1456804/preveza-enas-nekros-meta-apo-sygkrousi-ix-me-agrotiko,ΕΛΛΑΔΑ,Πρέβεζα: Ένας νεκρός μετά από σύγκρουση ΙΧ με αγροτικό,2023-08-09T19:22:04+03:00,Newsbomb,"Newsbomb Το Τμήμα Τροχαίας Πρέβεζας διενεργεί προανάκριση για τις συνθήκες του δυστυχήματος.  Θανατηφόρο τροχαίο σημειώθηκε το απόγευμα της Τετάρτης 9 Αυγούστου στο 45ο χλμ. της Εθνικής Οδού Πρεβέζης – Ηγουμενίτσας στην Βαλανιδοράχη. Συγκεκριμένα, ένα ΙΧ αυτοκίνητο και ένα αγροτικό συγκρούστηκαν με αποτέλεσμα ένας 36χρονος να χάσει τη ζωή του.  Στο σημείο έσπευσαν 10 πυροσβέστες με 4 οχήματα για τον απεγκλωβισμό του 36χρονου, ενώ σύμφωνα με την τοπική ιστοσελίδα thespro.gr τραυματίστηκε και ένας 58χρονος.  Το Τμήμα Τροχαίας Πρέβεζας διενεργεί προανάκριση για τις συνθήκες του δυστυχήματος.   Σχετικές ειδήσεις:  Τροχαίο με έναν τραυματία στην Εθνική Οδό Σερρών - Θεσσαλονίκης Θλίψη στο Ρέθυμνο για το δυστύχημα με τον 23χρονο - Πώς συνέβη το φριχτό τροχαίο Θεσσαλονίκη: Στρατιωτικό τζιπ «καρφώθηκε» σε δέντρο – Ένας τραυματίας",False
newsbomb.gr,https://www.newsbomb.gr/ellada/story/1456800/ipeiros-antidraseis-gia-ta-sxoleia-poy-kleinoyn-den-vriskoun-douleia-oi-goneis-kai-feygoun,ΕΛΛΑΔΑ,Ήπειρος: Αντιδράσεις για τα σχολεία που κλέινουν - Δεν βρίσκουν δουλειά οι γονείς και φεύγουν,2023-08-09T19:12:54+03:00,Newsbomb,"Newsbomb Τι λέει ο δήμαρχος Ζαγορίου για τους λόγους που αναστέλλεται η λειτουργία σε σχολεία της Ηπείρου Για την αναστολή λειτουργίας σε 29 σχολεία σε χωριά και πόλεις της Ηπείρου για το σχολικό έτος 2023-2024 μίλησε ο δήμαρχος Ζαγοριου στην τηλεόραση της ΕΡΤ, απαντώντας στα ερωτήματα που έχει εγείρει η δυσάρεστη αυτή απόφαση, ενώ εξηγεί τους λόγους για τους οποίους ο αριθμός των μαθητών στην Ήπειρο έχει σχεδόν μηδενιστεί σε σημαντικό αριθμό τοπικών κοινοτήτων. Ο κ. Γιώργος Σουκουβέλος περιγράφει τα προβλήματα τα οποία διώχνουν τους κατοίκους από τα χωριά, ενώ εξηγεί τι επιδεινώνει την κατάσταση με αποτέλεσμα ο αριθμός των μαθητών να μην είναι αρκετός για να γεμίσει τα σχολεία της Ηπείρου. Όπως εξηγεί ο δήμαρχος Ζαγορίου στην ΕΡΤ, οι γονείς δεν βρίσκουν εργασία στην περιοχή και μετακινούνται σε πόλεις, με αποτέλεσμα και τα παιδιά να εγκαταλείπουν τα σχολεία. Σε ένα από τα χωριά ο Δήμος θα κάνει τα πάντα για να μείνει στο χωριό μια δασκάλα και μια νηπιαγωγός, καθώς η απόσταση από τα Γιάννενα είναι 85 χλμ. και η καθημερινή μετακίνηση ειδικά τον χειμώνα με το χιόνι είναι αδύνατη. Κάθε χρόνο η κατάσταση επιδεινώνεται. Τα παιδιά πρέπει να μετακινηθούν σε άλλες περιοχές για να παρακολουθήσουν τα μαθήματα. «Το 1979-80 είχαμε 120 παιδιά στο σχολείο. Τώρα ο κόσμος έφυγε στις πόλεις και τα σχολεία ερήμωσαν, όπως και η Ήπειρος», σημειώνει ο κ. Σουκουβέλος. Συγκεκριμένα, στους Ασπράγγελους Ζαγορίου η κατάσταση δεν επιτρέπει αισιοδοξία για το πρώτο χτύπημα του κουδουνιού τον Σεπτέμβριο.«Το μεγαλύτερο είναι το θέμα εργασίας και οι απαιτήσεις των γονέων. Ωστόσο, ο Δήμος δεν μπορεί να κατασκευάσει σε κάθε κοινότητα τις υποδομές που χρειάζονται» συνεχίζει. Ενδεικτικά αναφέρονται οι απαιτήσεις για κολυμβητήριο, σχολές χορού και φροντιστήρια ξένων γλωσσών. Όλα τα παιδιά της δευτεροβάθμιας εκπαίδευσης πηγαίνουν στα γυμνάσια των Ιωαννίνων. Μόνο τα παιδιά στα Δημοτικά εξακολουθούν να φοιτούν στα υπάρχοντα σχολεία, αλλά και σε αυτά σταδιακά ο αριθμός των μαθητών μειώνεται δραματικά. Η κατάσταση έγινε ιδιαίτερα εμφανής μετά την ανακοίνωση για το κλείσιμο των 29 σχολείων, τη Δευτέρα (07/08). Το μεγαλύτερο πρόβλημα συναντάται στα νηπιαγωγεία και τα δημοτικά του νομού. Πρόκειται για 29 εκπαιδευτικά ιδρύματα - 19 νηπιαγωγεία και 10 δημοτικά σε 25 συνολικά χωριά της Ηπείρου, όπου δε θα χτυπήσει κουδούνι την επόμενη σχολική χρονιά.  Η απόφαση έχει ήδη δημοσιευθεί σε ΦΕΚ από τη Δευτέρα 7 Αυγούστου, ενώ η αναστολή της λειτουργίας των σχολείων είναι προσωρινή, χωρίς αυτό ωστόσο να σημαίνει πως δεν μπορεί να ακολουθήσει ακόμα και το οριστικό κλείσιμο των εν λόγω σχολείων σε μεταγενέστερο χρόνο. Νηπιαγωγεία Άρτα: 7ο Νηπιαγωγείο Άρτας, Νηπιαγωγείων Κεραμάτων, Νηπιαγωγείο Κυψέλης, Νηπιαγωγείο Λουτρότοπου, Νηπιαγωγείο Πέτρας, Νηπιαγωγείο Ροδαυγής.Θεσπρωτία: Νηπιαγωγείο Γκρίκας, Νηπιαγωγείο Καρβουναρίου, Νηπιαγωγείο Κεστρίνης. Ιωάννινα: Νηπιαγωγείο Αβγού, Νηπιαγωγείο Βοτονοσίου, Νηπιαγωγείο Διστράτου, Νηπιαγωγείο Μηλιωτάδων, Νηπιαγωγείο Πλατανούσας, Νηπιαγωγείο Τσεπελόβου. Πρέβεζα: Νηπιαγωγείο Βουβοποτάμου, Νηπιαγωγείο Καστροσυκιάς, Νηπιαγωγείο Πέτρας.Δημοτικά ΣχολείαΆρτα: Δημοτικό Σχολείο Αγίου Χαραλάμπους Κάτω Αθαμαναίου, Δημοτικό Αμπελιών Αμμοτόπου, Δημοτικό Σχολείο Λουτροτόπου και Δημοτικό Παλαιοκάτουνου. Ιωάννινα: Δημοτικό Σχολείο Ασβεστοχωρίου, Δημοτικό Σχολείο Ζωοδόχου, Δημοτικό Σχολείο Κοντινών, Δημοτικό Σχολείο Ποταμιάς Κουκλεσίου και Δημοτικό Σχολείο Νεοχωρόπουλου (σημειωνεται ότι το τελευταίο σχολείο υπάρχει μόνο στα χαρτιά καθώς έχει ιδρυθεί ως μονάδα αλλά δεν έχει κατασκευαστεί διδακτήριο).",False
newsbomb.gr,https://www.newsbomb.gr/ellada/story/1456799/pethane-o-xaris-karagiannis-eixe-ermineysei-to-eimai-st-alitheia-dystyxis-pou-s-agapao,ΕΛΛΑΔΑ,Πέθανε ο Χάρης Καραγιάννης - Είχε ερμηνεύσει το «Είμαι στ' αλήθεια δυστυχής που σ' αγαπάω»,2023-08-09T19:10:45+03:00,Newsbomb,"Newsbomb Έφυγε από τη ζωή ο τραγουδιστής Χάρης Καραγιάννης Έφυγε από τη ζωή σε ηλικία 85 ετών ο σπουδαίος ερμηνευτής Χάρης Καραγιάννης. Ο τραγουδιστής είχε χαράξει τη δικιά του πορεία στη μουσική ενώ είχε ξεχωρίσει για το κομμάτι «Είμαι στ’ αλήθεια δυστυχής που σ’ αγαπάω». Η κηδεία του πραγματοποιήθηκε την Τρίτη 8/8 στις 18:00 στον Ιερό ναό Αγίου Ιωάννη του Θεολόγου στο Βαθύλακκο Θεσσαλονίκης.  Ο Χάρης (Χαρίλαος) Καραγιάννης γεννήθηκε στον Βαθύλακκο Θεσσαλονίκης το 1938. Οι γονείς του, Ιωάννης και Μαρίτσα, ήταν πρόσφυγες από το Σεβδίκιοϊ της Σμύρνης. Είχε άλλα πέντε αδέλφια. Από μικρός έδειξε το πάθος και την αγάπη του για τη μουσική και το τραγούδι. Μάλιστα έψελνε στην εκκλησία του χωριού του. Σε ηλικία 19 ετών έφυγε από τον Βαθύλακκο για να κυνηγήσει το όνειρό του, το τραγούδι. Αυτοδίδακτος μουσικός (έπαιζε κιθάρα και μπουζούκι), έγραφε μουσική, στίχους και τραγουδούσε. Άρχισε να τραγουδά επαγγελματικά στη Θεσσαλονίκη και έπειτα στην Αθήνα και το εξωτερικό με μεγάλη επιτυχία. Ξεκίνησε την καριέρα του στη δισκογραφία με τραγούδια του Νίκου Δαλέζιου, του Απόστολου Καλδάρα, του Γιώργου Μανισαλή και του Κώστα Ψυχογιού. Το 1969 ο μεγάλος Άκης Πάνου, με τον οποίο ο Χ. Καραγιάννης είχε συνεργαστεί στο παρελθόν, έγραψε το τραγούδι «Του κόσμου το περίγελο» για να το ερμηνεύσει. Τελικά το τραγούδι δόθηκε στον Στράτο Διονυσίου και έγινε τεράστια επιτυχία. Η «δικαίωση» για τον Χάρη Καραγιάννη ήρθε το 1972, όταν ερμήνευσε το τραγούδι «Είμαι στ’ αλήθεια δυστυχής που σ’ αγαπάω» («Όλα σου τα ‘δωσα αχάριστη γυναίκα»), των Νίκου Καρανικόλα- Ευάγγελου (Βαγγέλη) Ζολωτάκη, που έγινε μεγάλο σουξέ (δίσκος 45 στροφών). Γνώρισε πολλές επανεκτελέσεις και τραγουδιέται μέχρι σήμερα. Σταδιακά, ο Καραγιάννης και άλλοι λαϊκοί ερμηνευτές της εποχής, αποχώρησαν από τις μεγάλες εταιρείες και πήγαν σε μικρότερες. Αυτό είχε σαν αποτέλεσμα πολλά σπουδαία τραγούδια να περάσουν απαρατήρητα. Στις αρχές της δεκαετίας του 2.000 αποσύρθηκε από τις πίστες και τον χώρο του τραγουδιού. Συνέχισε όμως ως το τέλος της ζωής του να γράφει τραγούδια, χωρίς δυστυχώς να βρει τους κατάλληλους ερμηνευτές γι’ αυτά.",True
newsbomb.gr,https://www.newsbomb.gr/ellada/story/1456798/proklitikoi-kai-ametanoitoi-oi-kroates-xoyligkans,ΕΛΛΑΔΑ,Προκλητικοί και αμετανόητοι οι Κροάτες χούλιγκανς,2023-08-09T19:07:38+03:00,Newsbomb,"Newsbomb Πληθαίνουν οι αποκαλύψεις για την ολιγωρία της αστυνομίας και την ανενόχλητη «απόβαση» Κροατών χούλιγκανς Θλίψη, οργή και ερωτήματα φέρνει η επόμενη μέρα της δολοφονίας του 29χρονου φίλαθλου της ΑΕΚ, έξω από το γήπεδο της Νέας Φιλαδέλφειας, ενώ πληθαίνουν οι αποκαλύψεις για την ολιγωρία της αστυνομίας και την ανενόχλητη «απόβαση» Κροατών χούλιγκανς. Υπό αυστηρά μέτρα ασφάλειας οδηγήθηκαν ενώπιον του εισαγγελέα οι δεκάδες συλληφθέντες για τα αιματηρά επεισόδια, αντιμετωπίζοντας κατηγορίες σε βαθμό κακουργήματος. Σύμφωνα με τις πρώτες πληροφορίες, οι Κροάτες έλεγαν στους Αστυνομικούς πως δεν είχαν καμία πρόθεση για να δημιουργήσουν επεισόδια και ήρθαν στην Ελλάδα απλά για να στηρίξουν ψυχολογικά την ομάδα τους. Στην επισήμανση ότι δεν θα μπορούσαν να μπουν στο γήπεδο, αφού υπήρχε απαγόρευση μετακινήσεων από την UEFA, ανέφεραν πως το γνώριζαν και πως για αυτό ήθελα να παρακολουθήσουν την αναμέτρηση από κάποια καφετέρια κοντά στο γήπεδο για να στηρίξουν την ομάδα τους. Μάλιστα, όπως μεταδόθηκε στο Mega, οι Κροάτες φέρονται να έχουν υποστηρίξει ότι υπήρξαν οικογένειες Ελλήνων που τους επιτέθηκαν πρώτοι και έτσι ξεκίνησαν τα επεισόδια στη Νέα Φιλαδέλφεια! Στο ερώτημα, όμως,  γιατί είχαν εξοπλιστεί με φουλ φέις, ρόπαλα, μαχαίρια και κάθε λογής πολεμοφόδια δεν έδωσαν καμία απάντηση. Επίσης, οι Κροάτες κρατάνε κλειστό το στόμα τους αναφορικά με το αν είχαν Έλληνες συνεργάτες σε όλη αυτή την επιχείρηση και δεν έχουν κάνει καμία αναφορά.  Οι αστυνομικοί αναζητούν εκείνον που έδωσε το θανατηφόρο χτύπημα στον 29χρονο Μιχάλη, ενώ σε συναγερμό βρίσκονται οι Αρχές και για τον αποψινό αγώνα του Παναθηναϊκού με την Μαρσέιγ.",True
newsbomb.gr,https://www.newsbomb.gr/ellada/story/1456796/nea-filadelfeia-sta-xeria-tis-el-as-vinteo-me-ta-prosopa-ton-draston,ΕΛΛΑΔΑ,Νέα Φιλαδέλφεια: Στα χέρια της ΕΛ.ΑΣ. βίντεο με τα πρόσωπα των δραστών,2023-08-09T19:05:51+03:00,Newsbomb,"Newsbomb Νέα Φιλαδέλφεια: Αναζητούνται άλλοι 50 Κροάτες- Συνελήφθη ένας σε πούλμαν με οπαδούς του ΠΑΟ Μετά την επιδρομή των Κροατών χούλιγκαν στη Νέα Φιλαδέλφεια και τη δολοφονία του 29χρονου Μιχάλη, η αστυνομία κάνει φύλλο και φτερό το υλικό από κάμερες ασφαλείας της περιοχής προκειμένου να βρει στοιχεία για τους δράστες. Σύμφωνα με το ρεπορτάζ του Βαγγέλη Γκούμα για το STAR, υπάρχει βίντεο στα χέρια της ΕΛ.ΑΣ που δείχνει τα πρόσωπα κάποιων χούλιγκαν που συμμετείχαν στο σκηνικό πολέμου που στήθηκε έξω από το γήπεδο της ΑΕΚ, το βράδυ της Δευτέρας. Επίσης, σε κάποιο από τα βίντεο, λίγο πριν την επίθεση έξω από το γήπεδο, φαίνεται ένας άνδρας να βγαίνει λίγο πιο μπροστά από την ομάδα των 150- 200 ατόμων και να τους κάνει νόημα να σταματήσουν, όπως αναφέρεται σε ρεπορτάζ του τηλεοπτικού σταθμού. Έπειτα, από τρία λεπτά δίνεται η εντολή να γίνει η επίθεση. Σε άλλο βίντεο, φαίνεται να υπάρχει μια διακριτική παρακολούθηση της αστυνομίας στον «στρατό» των χούλιγκαν που ήρθαν αποφασισμένοι να σπείρουν πανικό και τρόμο και τελικά τον θάνατο στη Νέα Φιλαδέλφεια. Ακόμη, βρέθηκε ένα μπρελόκ με κλειδιά, το οποίο παραδόθηκε στις αρχές, για να ληφθεί υλικό DNA.  Η Ελληνική αστυνομία αναζητά περίπου άλλους 50 Κροάτες χούλιγκαν. Οι έλεγχοι στις πύλες εξόδου της χώρας δηλαλή συνοριακούς σταθμούς, αεροδρόμια και λιμάνια είναι σαρωτικοί. Χθες το βράδυ, στην Ηγουμενίτσα οι λιμενικοί εντόπισαν αυτοκίνητο με 5 Κροάτες, το οποίο επρόκειτο να ταξιδέψει για το Μπάρι της Ιταλίας. Αμέσως ενημερώθηκε η Αστυνομία και οι πέντε συνελήφθησαν. Πατρίσταναν τους τουρίστες αλλά δεν μπόρεσαν να δικαιολογήσουν τη διήμερη παραμονή τους στην Ελλάδα. Αναπάντητα γιατί βαραίνουν την οικογένεια του 29χρονου Μιχάλη, το νήμα της ζωής του οποίου κόπηκε από ένα μαχαίρι, ενώ βρισκόταν στη Νέα Φιλαδέλφεια στο πλευρό της αγαπημένης ομάδας του. Η μητέρα του μη αντέχοντας τα θλιβερά νέα κατέρρευσε και μεταφέρθηκε στο νοσοκομείο Ερυθρός Σταυρός, όπου εξακολουθεί να νοσηλεύεται σε σταθερή και ασυμπτωματική κατάσταση στην Καρδιολογική Κλινική. «Είναι με φάρμακα, θα έρθει εδώ να συνεχίσει την αγωγή και θα πούμε το τελευταίο αντίο στον Μιχάλη μας» είπε η θεία και νονά του 29χρονου μιλώντας στο Star. Και πρόσθεσε: «Μου είπε ""δεν θα ξαναδώ το παιδί μου να έρχεται στο σπίτι""». Την ίδια ώρα, ο πατέρας του 29χρονου τόνισε ότι το μόνο που τον ενδιαφέρει είναι να βρεθεί ο δολοφόνος του παιδιού του. «Δυστυχώς έχουν χαθεί παιδιά, χάθηκε το παιδί μου και φοβάμαι μην χαθούν κι άλλα. Θέλω πρώτα να αποχαιρετήσω το παιδί μου και μετά θα μιλήσω» ανέφερε χαρακτηριστικά μιλώντας στο Star.   Στο μεταξύ, ποινική δίωξη για 4 κακουργήματα και 7 πλημμελήματα ασκήθηκε από τους εισαγγελείς σε βάρος των 104 συλληφθέντων για την αιματηρή επίθεση στη Νέα Φιλαδέλφεια. Τα κακουργήματα που αντιμετωπίζουν είναι: Ανθρωποκτονία από πρόθεση, κατηγορία μη προσωποποιημένη καθώς εκκρεμούν τα στοιχεια από εγκληματολογικά εργαστήρια της ΕΛ.ΑΣ., συμμετοχή σε εγκληματική οργάνωση, έκρηξη και κατοχή εκρηκτικών. Τα πλημμελήματα: Οι 104 κατηγορούμενοι οδηγούνται αυτή την ώρα ενώπιον ανακριτών, προκειμένου να λάβουν προθεσμία για να απολογηθούν. Σε πλήρη εξέλιξη βρίσκονται οι έρευνες των δικαστικών αρχών υπό την εποπτεία της Προϊσταμένης της Εισαγγελίας Εφετών κ. Μαρίας Γκανέ, για την εξιχνίαση της δολοφονίας του 29χρονου Μιχάλη Κατσουρή. Οι έρευνες κινούνται προς τρεις κατευθύνσεις. Οι αρχές, έχουν κατασχέσει όλα τα κινητά των συλληφθέντων και τα εξετάζουν για πιθανό αποδεικτικό υλικό. Παράλληλα, εξετάζεται το γενετικό υλικό που βρέθηκε στα φονικά εργαλεία, στα κοντάρια, τα μεταλλικά αντικείμενα και τα ξύλινα ρόπαλα, στην προσπάθεια ταυτοποίησης με το γενετικό υλικό των δραστών. Επιπρόσθετα, οι άνδρες της ΕΛ.ΑΣ. «χτενίζουν» την περιοχή των αιματηρών επεισοδίων για συλλογή οπτικοακουστικού υλικού, ώστε να μπορέσουν οι διωκτικές αρχές να προσωποποιήσουν τις ευθύνες των δραστών. Σύμφωνα με πληροφορίες το μαχαίρι με το οποίο φέρεται να δόθηκε το χαριστικό πλήγμα στο βραγχίονα στον 29χρονο φίλαθλο της ΑΕΚ, δεν έχει επί του παρόντος κατασχεθεί από τις αρχές. Ίδιες πληροφορίες αναφέρουν ότι έχουν εντοπιστεί και έχουν κατασχεθεί άλλα μαχαίρια τα οποία επίσης εξετάζονται εξονυχιστικά από τις διωκτικές αρχές.",True
newsbomb.gr,https://www.newsbomb.gr/ellada/story/1456793/dekapentaygoustos-apagorefsi-kykloforias-ton-fortigon-aftokiniton-i-anakoinosi-tis-troxaias,ΕΛΛΑΔΑ,Δεκαπενταύγουστος: Απαγόρευση κυκλοφορίας των φορτηγών αυτοκινήτων - Τι ισχύει,2023-08-09T18:57:43+03:00,Newsbomb,"Newsbomb Απαγόρευση κυκλοφορίας φορτηγών άνω των 3,5 τόνων κατά τον εορτασμό του Δεκαπενταύγουστου Για την ασφαλέστερη κίνηση των οχημάτων και τη βελτίωση της οδικής κυκλοφορίας κατά τον εορτασμό του Δεκαπενταύγουστου 2023, εκτός των μέτρων διευκόλυνσης και κυκλοφορίας, που θα ληφθούν σε τοπικό επίπεδο, θα ισχύσει απαγόρευση κυκλοφορίας όλων των φορτηγών αυτοκινήτων μέγιστου επιτρεπόμενου βάρους άνω των 3,5 τόνων, στα τμήματα των αυτοκινητοδρόμων και εθνικών οδών, κατά τις ημέρες και ώρες που ακολουθούν ως κατωτέρω: (α) Στον αυτοκινητόδρομο Α8 (Αθήνα-Πάτρα) από τα Διόδια Ελευσίνας (Χ.Θ. 26+500) μέχρι τα Διόδια Ρίου (Χ.Θ. 199+660) στην κατεύθυνση προς Πάτρα. (β) Στον αυτοκινητόδρομο Α1 (Αθήνα-Θεσσαλονίκη-Εύζωνοι), από τον κόμβο Αγ. Στεφάνου (Κρυονέρι) (Χ.Θ. 27+960) μέχρι τη διασταύρωση του Μπράλου (Χ.Θ. 203+065), από τον κόμβο Ροδίτσας (Λαμία) (Χ.Θ. 212+625) μέχρι τον κόμβο Ραχών Φθιώτιδας (Χ.Θ. 242+479), από τα Διόδια Μακρυχωρίου (Χ.Θ. 374+291) μέχρι τον κόμβο Λεπτοκαρυάς (Χ.Θ. 410+359) στην κατεύθυνση προς Θεσσαλονίκη. (γ) Στην Εθνική Οδό Θεσσαλονίκης-Ν. Μουδανιών, από τη γέφυρα Θέρμης έως τον κόμβο Ν. Μουδανιών (61,5 χλμ) στην κατεύθυνση προς Χαλκιδική.  (δ) Στον αυτοκινητόδρομο Α11 (Σχηματάρι – Χαλκίδα), από τη διασταύρωσή της με τον αυτοκινητόδρομο Α1 (Χ.Θ. 65+820) μέχρι την υψηλή γέφυρα Χαλκίδας (Χ.Θ. 12+300) στην κατεύθυνση προς Χαλκίδα. (ε) Στην Εθνική οδό Θεσσαλονίκης – Καβάλας, από το 11ο χλμ. (Χ.Θ.11+340) μέχρι τη δια-σταύρωση Λέων Αμφίπολης (Χ.Θ. 97 + 550) στην κατεύθυνση προς Καβάλα. (στ) Στον αυτοκινητόδρομο Α5 (Ιόνια Οδός) από τη Γέφυρα Ρίου-Αντιρρίου «Χαρίλαος Τρι-κούπης» (περιοχή Ρίου Χ.Θ. 11+558,47) έως το πέρας της Ιόνιας Οδού (Χ.Θ. 200+991) στην κατεύθυνση προς Ιωάννινα. (ζ) Στον αυτοκινητόδρομο Α7 (Κεντρικής Πελοποννήσου), από τον Α/Κ Κορίνθου (Χ.Θ. 85+300) έως τον Ισόπεδο Κυκλικό Κόμβο Σπάρτης (Χ.Θ. 240+800) (Περιμετρική Καλαμάτας) στην κατεύθυνση προς Καλαμάτα. (η) Στον αυτοκινητόδρομο Α71 (Λεύκτρο-Σπάρτη) από τον Α/Κ Λεύκτρου (0+000) έως τον Α/Κ Σπάρτης (Χ.Θ. 45+000) στην κατεύθυνση προς Σπάρτη. (θ) Στην Εθνική Οδό Ιωαννίνων – Άρτας – Αντιρρίου στην κατεύθυνση προς Αντίρριο. (ι) Στην Εθνική οδό Θεσσαλονίκης – Πολύγυρου (Ε.Ο.16), από τη γέφυρα Θέρμης έως τα όρια της Π.Ε. Θεσσαλονίκης (κόμβος Αγίας Αναστασίας) στην κατεύθυνση προς Πολύγυρο. (α) Στον αυτοκινητόδρομο Α8 (Αθήνα-Πάτρα), στο ρεύμα προς Αθήνα, από τα Διόδια Ρίου (Χ.Θ. 199+660) μέχρι τα Διόδια Ελευσίνας (Χ.Θ. 26+500) στην κατεύθυνση προς Αθήνα. (β) Στον αυτοκινητόδρομο Α1 (Αθήνα-Θεσσαλονίκη-Εύζωνοι), στο ρεύμα προς Αθήνα, από τον κόμβο Λεπτοκαρυάς (Χ.Θ. 410+359) μέχρι τα Διόδια Μακρυχωρίου (Χ.Θ. 374+291), από τον κόμβο Ραχών Φθιώτιδας (Χ.Θ. 242+479) μέχρι τον κόμβο Ροδίτσας (Λαμία) (Χ.Θ. 212+625), και από τη διασταύρωση του Μπράλου (Χ.Θ. 203+065) μέχρι τον κόμβο Αγ. Στε-φάνου (Κρυονέρι) (Χ.Θ. 27+960) στην κατεύθυνση προς Αθήνα. (γ) Στην Εθνική Οδό Ν. Μουδανιών – Θεσσαλονίκης από κόμβο Ν. Μουδανιών (61,5 χλμ.) έως την αερογέφυρα Θέρμης στην κατεύθυνση προς Θεσσαλονίκη. (δ) Στον αυτοκινητόδρομο Α11 (Σχηματάρι – Χαλκίδα), από την υψηλή γέφυρα Χαλκίδας (Χ.Θ. 12+300) μέχρι τη διασταύρωσή της με τον αυτοκινητόδρομο Α1 (Χ.Θ. 65+820) στην κατεύθυνση προς Αθήνα. (ε) Στην Εθνική Οδό Καβάλας – Θεσσαλονίκης από τη διασταύρωση Λέων Αμφίπολης (Χ.Θ. 97+550) μέχρι το 11ο χλμ. (Χ.Θ.11+340) αυτής στην κατεύθυνση προς Θεσσαλονίκη. (στ) Στον αυτοκινητόδρομο Α5 (Ιόνια Οδός), από το πέρας της Ιόνιας Οδού (Χ.Θ. 200+991) έως τη Γέφυρα Ρίου – Αντιρρίου «Χαρίλαος Τρικούπης» (Περιοχή Ρίου Χ.Θ. 1+558,47) στην κατεύθυνση προς Ρίο. (ζ) Στον αυτοκινητόδρομο Α7 (Κεντρικής Πελοποννήσου), από τον Ισόπεδο Κυκλικό Κόμβο Σπάρτης (Χ.Θ. 240+800) (Περιμετρική Καλαμάτας) έως τον Α/Κ Κορίνθου (Χ.Θ. 85+300) στην κατεύθυνση προς Αθήνα. (η) Στον αυτοκινητόδρομο Α71 (Λεύκτρο-Σπάρτη), από Α/Κ Σπάρτης (Χ.Θ. 45+000) έως τον Α/Κ Λεύκτρου (0+000) στην κατεύθυνση προς Λεύκτρο. (θ) Στην Εθνική Οδό Ιωαννίνων – Άρτας – Αντιρρίου στην κατεύθυνση προς Ιωάννινα. (ι) Στην Εθνική οδό Θεσσαλονίκης – Πολύγυρου (Ε.Ο.16), από τα όρια της Π.Ε. Θεσσαλονίκης (κόμβος Αγίας Αναστασίας) έως τηγέφυρα Θέρμης στην κατεύθυνση προς Θεσσαλονίκη. (α) Τα οχήματα που προσφέρουν οδική βοήθεια, σύμφωνα με ν. 3651/2008, τα φορτηγά αυτοκίνητα των ΕΛΤΑ, τα φορτηγά αυτοκίνητα των εταιρειών διανομής τύπου, τα φορτηγά αυτοκίνητα δημοσίας (Φ.Δ.Χ.) και ιδιωτικής χρήσης (Φ.Ι.Χ.) που μεταφέρουν ζώντα ζώα, ευπαθή τρόφιμα, όπως αυτά αναφέρονται στη διεθνή συμφωνία ΑΤΡ, (άρθρο 3 του Κεφαλαίου ΙΙ της υπ’ αρ. 50786/3319/2014 (Β’ 2418) κοινής υπουργικής απόφασης, εφόσον το ποσοστό του φορτίου των παραπάνω προϊόντων που μεταφέρονται είναι τουλάχιστον το 10% του ωφέλιμου φορτίου. (β) Τα βυτιοφόρα οχήματα μεταφοράς νερού (υδροφόρα) όταν αυτά κινούνται για την αντιμετώπιση δασικών πυρκαγιών. (γ) Τα φορτηγά οχήματα (ψυγεία) δημοσίας (Φ.Δ.Χ.) και ιδιωτικής χρήσης (Φ.Ι.Χ.) που μεταφέρουν νωπά οπωροκηπευτικά προϊόντα. (δ) Τα φορτηγά οχήματα που μεταφέρουν υποπροϊόντα ζωικής προέλευσης για αδρανοποίηση, σύμφωνα με τον κανονισμό ΕΚ 1069/2009, εφόσον διαθέτουν σχετική άδεια από τη Διεύθυνση Κτηνιατρικής της οικείας Περιφέρειας και συνοδεύονται από το προβλεπόμενο εμπορικό έγγραφο. (ε) Τα φορτηγά οχήματα των Οργανισμών Κοινής Ωφέλειας (ΔΕΔΔΗΕ, ΑΔΜΗΕ, ΟΤΕ, Φυσικό Αέριο, κ.λπ.) όταν κινούνται για αποκατάσταση έκτακτων βλαβών των δικτύων τους και μόνο εφόσον συνοδεύονται από έγγραφη εντολή του οικείου οργανισμού. (στ) Τα βυτιοφόρα οχήματα που μεταφέρουν καύσιμα για τον ανεφοδιασμό μέσων πυρόσβεσης, εφόσον αυτό αποδεικνύεται από κατάλληλα έγγραφα ή παραστατικά. (ζ) Τα φορτηγά οχήματα μεταφοράς εξοπλισμού μουσικών και θεατρικών παραστάσεων και τα φορτηγά οχήματα που χρησιμοποιούνται για την εκτέλεση και μεταφορά εξοπλισμού για την κάλυψη τηλεοπτικών και κινηματογραφικών γεγονότων. (η) Τα φορτηγά αυτοκίνητα που μεταφέρουν οξυγόνο για ιατρικούς σκοπούς. (θ) Τα μηχανήματα έργου των ΔΕΣΕ και τα φορτηγά οχήματα που χρησιμοποιούνται για την αντιμετώπιση έκτακτων περιστατικών, μετά από αίτημα της αρμόδιας υπηρεσίας Πολιτικής Προστασίας και με σχετική απόφαση της κατά τόπου αρμόδιας Διεύθυνσης Τροχαίας. (ι) Τα οχήματα έκτακτης ανάγκης. (ια) Τα φορτηγά οχήματα και μηχανήματα έργου των εταιρειών παραχώρησης που διαχειρίζονται τους αυτοκινητόδρομους και των υπεργολάβων τους προκειμένου να εκτελούν απρόσκοπτα το έργο που τους έχει ανατεθεί. (ιβ) Τα φορτηγά οχήματα του Οργανισμού «Το Χαμόγελο του Παιδιού». Σημειώνεται ότι η Ελληνική Αστυνομία, ενόψει του εορτασμού του Δεκαπενταύγουστου, θα λαμβάνει αυξημένα μέτρα τροχαίας σε όλη την επικράτεια.",False
newsbomb.gr,https://www.newsbomb.gr/ellada/story/1456754/moraki-13-minon-apo-tin-kriti-edose-maxi-8-mines-kai-kratithike-sti-zoi,ΕΛΛΑΔΑ,Μωράκι 13 μηνών από την Κρήτη έδωσε μάχη 8 μήνες και κρατήθηκε στη ζωή!,2023-08-09T18:53:49+03:00,Newsbomb,"Newsbomb Ευχάριστα είναι τα νέα για μικρό Κρητικόπουλο το οποίο πέρασε σοβαρή περιπέτεια υγείας με αποτέλεσμα να περάσει 8 μήνες -από τους μόλις 13 που βρίσκεται στη ζωή- σε νοσοκομεία στην Ελλάδα και το εξωτερικό. Η πολύμηνη περιπέτεια υγείας του παιδιού είχε αίσιο τέλος κι έτσι οι γονείς του, η οικογένεια του κ. Δημήτρη Ξημεράκη επιθυμεί  να ευχαριστήσει από καρδιάς και δημόσια συγγενείς, φίλους «που στάθηκαν δίπλα μας, καθώς και όλους εκείνους που έδωσαν αίμα όταν χρειάστηκε», όπως χαρακτηριστικά αναφέρουν. Διαβάστε περισσότερα στο daynight.gr",False
newsbomb.gr,https://www.newsbomb.gr/ellada/story/1456790/drakonteia-metra-stin-athina-gia-ton-podosfairiko-agona-pao-marseig,ΕΛΛΑΔΑ,Δρακόντεια μέτρα στην Αθήνα για τον ποδοσφαιρικό αγώνα ΠΑΟ- Μαρσέιγ,2023-08-09T18:51:56+03:00,Newsbomb,"Newsbomb Υπό το φόβο επεισοδίων μετά τα αιματηρά γεγονότα στη Νέα Φιλαδέλφεια.  Σε πλήρη επιφυλακή βρίσκεται η αστυνομία στην Αθήνα, εν όψει του αποψινού ποδοσφαιρικού αγώνα ΠΑΟ- Μαρσέιγ στην λεωφόρο Αλεξάνδρας, υπό το φόβο επεισοδίων μετά τα αιματηρά γεγονότα στη Νέα Φιλαδέλφεια. Σε έκτακτη σύσκεψη που πραγματοποιήθηκε το μεσημέρι στο αρχηγείο, αποφασίστηκε να εφαρμοστούν ιδιαίτερα ενισχυμένα μέτρα, προκειμένου να αποτραπούν τυχόν αντίποινα από πλευράς οπαδών της ΑΕΚ για τη δολοφονία του 29χρονου φιλάθλου της ομάδας, Μιχάλη Κατσουρή, που συνέβη κατά την διάρκεια της επιδρομής των χούλιγκαν της Ντιναμό Ζάγκρεμπ μαζί με Έλληνες οπαδούς του ΠΑΟ. Τα μέτρα περιλαμβάνουν αυστηρή επιτήρηση συνδέσμων φιλάθλων, σταθμών και άλλων σημείων όπου μπορεί να υπάρξει μετακίνηση και συγκέντρωση οπαδών, ενώ από νωρίς θα διακοπεί η κυκλοφορία γύρω από το γήπεδο και δεν θα επιτρέπεται η προσέγγιση από κανέναν χωρίς εισιτήριο. Για την εφαρμογή των μέτρων διατίθενται από την ΓΑΔΑ περίπου 1.000 αστυνομικοί, εκ των οποίων 450 θα είναι στατικές δυνάμεις της Τροχαίας και άλλων υπηρεσιών γύρω από το γήπεδο, ενώ θα πραγματοποιούνται περιπολίες με μοτοσικλέτες από την Ασφάλεια, τις Ομάδες ΔΡΑΣΗ και ΔΙΑΣ και θα υπάρχει επιφυλακή από ομάδες ΟΠΚΕ και των ΜΑΤ αν χρειαστεί να επέμβουν. Στην επιτήρηση χώρων συμμετέχουν και από αέρος, drone και ελικόπτερο της αστυνομίας. ",False
newsbomb.gr,https://www.newsbomb.gr/ellada/story/1456783/troxaio-me-enan-travmatia-stin-ethniki-odo-serron-thessalonikis,ΕΛΛΑΔΑ,Τροχαίο με έναν τραυματία στην Εθνική Οδό Σερρών - Θεσσαλονίκης,2023-08-09T18:31:31+03:00,Newsbomb,"Newsbomb ΙΧ επιβατικό όχημα συγκρούστηκε με φορτηγό στην ΕΟ Σερρών -  Θεσσαλονίκης με αποτέλεσμα τον τραυματισμό του οδηγού του ΙΧ  Σοβαρό τροχαίο ατύχημα σημειώθηκε το μεσημέρι της Τετάρτης 9 Αυγούστου στην Εθνική Οδό Σερρών - Θεσσαλονίκης στο ύψος της Σοφούλας, στο ρεύμα προς Θεσσαλονίκη. Σύμφωνα με όσα μεταδίδει η ΕΡΤ, ΙΧ επιβατικό όχημα συγκρούστηκε με φορτηγό με αποτέλεσμα το ΙΧ να ανατραπεί.  Από τη σύγκρουση τραυματίστηκε ο οδηγός του αυτοκινήτου, ο οποίος διακομίστηκε με ασθενοφόρο του ΕΚΑΒ στο Ιπποκράτειο νοσοκομείο στη Θεσσαλονίκη, ενώ από τις αρχές ερευνώνται τα αίτια του τροχαίου.  Σχετικές ειδήσεις: Θλίψη στο Ρέθυμνο για το δυστύχημα με τον 23χρονο - Πώς συνέβη το φριχτό τροχαίο  Θεσσαλονίκη: Στρατιωτικό τζιπ «καρφώθηκε» σε δέντρο – Ένας τραυματίας Τρίκαλα: Λεωφορείο με 20 επιβάτες βγήκε εκτός πορείας και έπεσε σε χαντάκι",False
newsbomb.gr,https://www.newsbomb.gr/ellada/dikaiosynh/story/1456786/se-treis-anakrites-i-ogkodis-dikografia-gia-tin-aimatiri-symploki-sti-nea-filadelfeia,ΔΙΚΑΙΟΣΥΝΗ,Σε τρεις ανακριτές η ογκώδης δικογραφία για την αιματηρή συμπλοκή στη Νέα Φιλαδέλφεια,2023-08-09T18:30:18+03:00,Newsbomb,"Newsbomb Σε τακτικό ανακριτή και δύο επίκουρους λόγω του επείγοντος χαρακτήρα, η δικογραφία για την αιματηρή συμπλοκή στη Νέα Φιλαδέλφεια Στο «μικροσκόπιο» τριών ανακριτών, ενός τακτικού και δυο επίκουρων ανατέθηκε η ογκώδης δικογραφία για την αιματηρή συμπλοκή στη Νέα Φιλαδέλφεια που οδήγησε στη δολοφονία του 29χρονου φιλάθλου της ΑΕΚ.Έπειτα από σχετικό αίτημα του προϊσταμένου του Πρωτοδικείου Αθηνών Χριστοφόρου Λινού και με τη σύμφωνη γνώμη της προϊσταμένης της Εισαγγελίας Εφετών Αθηνών Μαρίας Γκανέ λόγω του επείγοντος χαρακτήρα της υπόθεσης και της έρευνας που απαιτείται ορίστηκαν τρεις ανακριτές και συγκεκριμένα η 25η τακτική ανακρίτρια με επίκουρους τον 14ο τακτικό ανακριτή και την 20η τακτική ανακρίτρια. Εξάλλου οι έρευνες των δικαστικών αρχών για τη δολοφονία του Μιχάλη Κατσουρή, είναι σε πλήρη εξέλιξη υπό την εποπτεία της Προϊσταμένης της Εισαγγελίας Εφετών κ. Μαρίας Γκανέ. Οι έρευνες κινούνται προς τρεις κατευθύνσεις. Οι αρχές, έχουν κατασχέσει όλα τα κινητά των συλληφθέντων και τα εξετάζουν για πιθανό αποδεικτικό υλικό. Παράλληλα, εξετάζεται το γενετικό υλικό που βρέθηκε στα φονικά εργαλεία, στα κοντάρια, τα μεταλλικά αντικείμενα και τα ξύλινα ρόπαλα, στην προσπάθεια ταυτοποίησης με το γενετικό υλικό των δραστών. Επιπρόσθετα, οι άνδρες της ΕΛ.ΑΣ. «χτενίζουν» την περιοχή των αιματηρών επεισοδίων για συλλογή οπτικοακουστικού υλικού, ώστε να μπορέσουν οι διωκτικές αρχές να προσωποποιήσουν τις ευθύνες των δραστών.  Σύμφωνα με πληροφορίες το μαχαίρι με το οποίο φέρεται να δόθηκε το χαριστικό πλήγμα στο βραγχίονα στον 29χρονο φίλαθλο της ΑΕΚ, δεν έχει επί του παρόντος κατασχεθεί από τις αρχές. Ίδιες πληροφορίες αναφέρουν ότι έχουν εντοπιστεί και έχουν κατασχεθεί άλλα μαχαίρια τα οποία επίσης εξετάζονται εξονυχιστικά από τις διωκτικές αρχές.",False
newsbomb.gr,https://www.newsbomb.gr/ellada/story/1456780/thessaloniki-listepsan-zaxaroplasteio-me-ti-xrisi-syriggas-trito-peristatiko-mesa-se-liges-imeres,ΕΛΛΑΔΑ,Θεσσαλονίκη: Λήστεψαν ζαχαροπλαστείο με τη χρήση σύριγγας - Τρίτο περιστατικό μέσα σε λίγες ημέρες,2023-08-09T18:18:26+03:00,Newsbomb,"Newsbomb Η αστυνομία πραγματοποιεί έρευνες για τον εντοπισμό και τη σύλληψη των δραστών.  Ανησυχητικές διαστάσεις έχουν πάρει οι κλοπές σε καταστήματα της Θεσσαλονίκης υπό την απειλή συρίγγας. Αυτή τη φορά στο στόχαστρο ληστών βρέθηκε ένα ζαχαροπλαστείο στην περιοχή της Σταυρούπολης. Σύμφωνα με την ιστοσελίδα thestival.gr γύρω στις 16:15 το απόγευμα της Τετάρτης δύο άτομα εισέβαλαν σε ζαχαροπλατείο επί της οδού Μεγάλου Αλεξάνδρου και κατάφεραν να αποσπάσουν 100 ευρώ με την απειλή σύριγγας.  Η αστυνομία πραγματοποιεί έρευνες για τον εντοπισμό και τη σύλληψη των δραστών. Διαβάστε επίσης:  Θεσσαλονίκη: Έξι πυρσούς, κράνη και σιδερένια δοκό είχαν οι συλληφθέντες οπαδοί του ΠΑΟΚ Θεσσαλονίκη: Κακουργηματική δίωξη στον 27χρονο διανομέα που γρονθοκόπησε και σκότωσε τον 50χρονο Θεσσαλονίκη: Εξιχνιάστηκαν τρεις ληστείες και οχτώ κλοπές",False
newsbomb.gr,https://www.newsbomb.gr/ellada/story/1456777/larisa-giati-den-yparxei-akoma-iatrodikastiki-ekthesi-gia-tin-43xroni-astynomiko,ΕΛΛΑΔΑ,Λάρισα: Γιατί δεν υπάρχει ακόμα ιατροδικαστική έκθεση για την 43χρονη αστυνομικό,2023-08-09T18:04:43+03:00,Newsbomb,"Newsbomb Η 43χρονη αστυνομικός από τη Λάρισα που ξυλοκοπήθηκε από τον 52χρονο σύζυγό της νοσηλεύεται ακόμα στο Γενικό Νοσοκομείο Λάρισας ενώ ο δράστης μετά την απολογία του κρίθηκε προσωρινά κρατούμενος Για τις εξελίξεις στην υπόθεση κακοποίησης της 43χρονης αστυνομικού από τον 52χρονο σύζυγό της στη Λάρισα μίλησε στον τηλεοπτικό σταθμό Alpha ο ιατροδικαστής Λάρισας, Χρήστος Κραββαρίτης, ο οποίος αναφέρθηκε στην απουσία ιατροδικαστικής έκθεσης. Όπως είπε ο κ. Κραββαρίτης, ο λόγος που δεν υπάρχει ακόμα ιατροδικαστική έκθεση δεν είναι επειδή έχει καθυστερήσει, αλλά, σύμφωνα με τον ίδιο, η απουσία της οφείλεται στην κατάσταση της υγείας του θύματος, που νοσηλεύεται με βαριά τραύματα στο Γενικό Νοσοκομείο Λάρισας. Ο ιατροδικαστής δε, ανέφερε πως η Εισαγγελία ήταν ενήμερη πως την ώρα που ο δράστης απολογούνταν δεν θα ήταν έτοιμη η ιατροδικαστική έκθεση. «Ως όφειλα λοιπόν πρέπει να συνεχίσω να ελέγχω την κατάστασή της και την μετεγχειρητική της πορεία, γιατί όλα αυτά σχετίζονται με το συμβάν», ανέφερε ο ιατροδικαστής, ενώ σχετικά με τα τραύματα που φέρει η γυναίκα σημείωσε: «Δεν έχω απαριθμήσει ακόμη όλες τις κακώσεις, αλλά έχω δώσει μια αδρή εικόνα. Μια εικόνα που δεν ανταποκρίνεται μόνο στην μικροσκοπική μου εκτίμηση, αλλά και στα ευρήματα της απεικονιστικής εξέτασης η οποία ως πιο ενδελεχής, ανέδειξε και κακώσεις από τα εσωτερικά όργανα». Η παρέμβαση του κ. Κραββαρίτη στον τηλεοπτικό σταθμό έγινε στο πλαίσιο τοποθέτησης του συνηγόρου του 52χρονου, Αλέξη Κούγια, ο οποίος στην εκπομπή Alpha Τώρα έκανε λόγο για μεροληπτική στάση από την αστυνομία, ενώ τόνισε πως ο πελάτης του θα έπρεπε να παραπεμφθεί για το αδίκημα της βαριάς σκοπούμενης σωματικής βλάβης.  Ο δράστης κατηγορείται για απόπειρα ανθρωποκτονίας, ενώ μετά την απολογία του ενώπιον της ανακρίτριας κρίθηκε προσωρινά κρατούμενος. Διαβάστε επίσης:  Βραδιά τρόμου για γυναίκα στη Λάρισα: Την κυνηγούσε με μαχαίρι ο πρώην σύντροφός της Λάρισα - Δικηγόρος 43χρονης αστυνομικού: Ο 53χρονος «προσπάθησε να την πετάξει από το μπαλκόνι» Λάρισα: Στους ψυχολόγους κατέθεσαν τα παιδιά του ζευγαριού για κακοποιητική συμπεριφορά του πατέρα",True
newsbomb.gr,https://www.newsbomb.gr/ellada/story/1456775/eyi-vatidou-katevainei-ypopsifia-dimotiki-symvoulos-se-poion-dimo-symmetexei,ΕΛΛΑΔΑ,Εύη Βατίδου: Κατεβαίνει υποψήφια δημοτική σύμβουλος - Σε ποιον δήμο συμμετέχει,2023-08-09T18:01:45+03:00,Newsbomb,"Newsbomb Υποψήφια δημοτική σύμβουλος η Εύη Βατίδου στον Δήμο Βάρης - Βούλας - Βουλιαγμένης στο πλευρό του Γρηγόρη Κωνσταντέλλου. Η Εύη Βατίδου ανακοίνωσε την υποψηφιότητά της στις δημοτικές εκλογές. Το μοντέλο θα συμμετέχει στο πλευρό του δημάρχου Βάρης - Βούλας - Βουλιαγμένης, κ. Γρηγόρη Κωνσταντέλλου. Με μια κοινή τους φωτογραφία στο Instagram, η Εύη Βατίδου έγραψε ότι πρόκειται για μια νέα συνεργασία στο πλευρό του καταξιωμένου δημάρχου. «Καινούργια συνεργασία με τον υποψήφιο και καταξιωμένο δήμαρχο της Βάρης, Βούλας, Βουλιαγμενης Γρηγόρη Κωνσταντέλλο. Θα είμαι υποψήφια δημοτική σύμβουλος στις δημοτικές εκλογές που θα διεξαχθούν στις 8/10/23.Καλή μας επιτυχία!», έγραψε η κ. Βατίδου.",False
newsbomb.gr,https://www.newsbomb.gr/ellada/story/1456753/gamos-ala-kritika-sto-limani-i-nyfi-efthase-me-kaiki,ΕΛΛΑΔΑ,Γάμος αλά… Κρητικά στο λιμάνι – Η νύφη έφθασε με καΐκι,2023-08-09T17:53:57+03:00,Newsbomb,"Newsbomb Γαμπρός και νύφη συνοδεία οργάνων και χορευτών, ξεκίνησαν από διαφορετικά σημεία του ενετικού λιμανιού,  για την Πλατεία της Μητρόπολης, εκεί δηλαδή που ήταν προγραμματισμένο να τελεστεί ο Κρητικός γάμος τους. Η νύφη δε, έφθασε στο λιμάνι, με καϊκι που επιστρατεύθηκε για τις ανάγκες της… τελετής! Διαβάστε περισσότερα στο daynight.gr",False
newsbomb.gr,https://www.newsbomb.gr/ellada/story/1456773/argolida-anthropoktonia-o-thanatos-tou-41xronou-pou-entopistike-nekros-se-palio-ergostasio,ΕΛΛΑΔΑ,Αργολίδα: Ανθρωποκτονία ο θάνατος του 41χρονου που εντοπίστηκε νεκρός σε παλιό εργοστάσιο,2023-08-09T17:50:37+03:00,Newsbomb,"Newsbomb Συνεχίζονται οι έρευνες για τη σύλληψη του δράστη της ανθρωποκτονίας  Σε ανθρωποκτονία αποδίδουν οι αρχές τον θάνατο του 41χρονου άνδρα, ο οποίος εντοπίστηκε νεκρός σε χώρο παλιού εργοστασίου στην Τίρυνθα Αργολίδας την Τρίτη. Ο άτυχος άνδρας έφερε σημάδια από στραγγαλισμό, ενώ από τις αρχές παραγγέλθηκε η διενέργεια νεκροψίας - νεκροτομής που θα ρίξει φως στα ακριβή αίτια του θανάτου του. Για την υπόθεση διενεργείται προανάκριση από το Τμήμα Ασφάλειας Ναυπλίου, ενώ συνεχίζονται οι έρευνες για τη σύλληψη του δράστη της ανθρωποκτονίας. Διαβάστε επίσης:  Νεκρός 41χρονος σε παλιό εργοστάσιο στην Αργολίδα  Πάτρα: Προφυλακιστέος κρίθηκε ο 35χρονος που κατηγορείται για τη δολοφονία της θείας του Ρόδος: Η 24χρονη πέθανε από πνευμονικό οίδημα, σύμφωνα με τον ιατροδικαστή",False
newsbomb.gr,https://www.newsbomb.gr/ellada/story/1456772/nea-filadelfeia-to-komvoi-ton-kroaton-apo-tin-eisodo-stin-ellada-mexri-to-xaos-sti-n-filadelfeia,ΕΛΛΑΔΑ,Νέα Φιλαδέλφεια: Το κομβόι των Κροατών – Από την είσοδο στην Ελλάδα μέχρι το χάος στη Ν. Φιλαδέλφεια,2023-08-09T17:49:45+03:00,Newsbomb,"Newsbomb Η διαδρομή των Κροατών χούλιγκαν από το Ζάγκρεμπ στο γήπεδο της Νέας Φιλαδέλφειας Συνεχίζονται τα ερωτήματα για το πώς οι Κροάτες χούλιγκαν της Ντιναμό Ζάγκρεμπ κατάφεραν και πέρασαν τα σύνορα χωρίς να τους σταματήσει κανείς αν και είχε απαγορευτεί η μετακίνηση φιλάθλων από την Κροατία. Από τις 03:00 τα ξημερώματα της Δευτέρας 7 Αυγούστου μέχρι τις 06:00 το πρωί 35 αυτοκίνητα και βανάκια ξεκίνησαν από το Ζάγκρεμπ και πέρασαν τμηματικά στο Μαυροβούνιο. Από την Αλβανία, έφθασαν στα σύνορα στην Κακαβιά στις 13:00 το μεσημέρι και μέσω της Ιονίας Οδού έφθασαν στις 20:00 στα διόδια της Πάτρας. Έκαναν μια στάση στο Κιάτο και από εκεί έσπασαν σε ομάδες για να μην εντοπιστούν. Στις 22:00 δέκα αυτοκίνητα από τα 35 έφτασαν στα διόδια της Ελευσίνας, πέρασαν τα διόδια και ενώθηκαν με τους υπόλοιπους. Στις 23:00 αποβιβάστηκαν στον σταθμό του ΗΣΑΠ, Ειρήνη, πήραν τον ηλεκτρικό και κατέβηκαν στην στάση Πευκάκια και από εκεί με τα πόδια έφτασαν έξω από το γήπεδο της Νέας Φιλαδέλφειας. Από εκεί και έπειτα ξεκίνησε το χάος με τους φιλάθλους της ΑΕΚ αλλά και απλούς πολίτες να τρέχουν να σωθούν, ενώ όσοι βρίσκονταν στις καφετέριες βρήκαν μέσα σε αυτές καταφύγιο.  Ο 29χρονος Μιχάλης Κατσουρής δέχθηκε χτυπήματα και αιμόφυρτος μπόρεσε να διανύσει μόλις 50 μέτρα για να φτάσει στο περίπτερο. Η υπάλληλος έκανε ότι μπορούσε για να τον βοηθήσει με τον άτυχο 29χρονο για δέκα λεπτά να έχει ακόμα τις αισθήσεις του. Στις 23:45 το ασθενοφόρο τον διακόμισε στο νοσοκομείο Ερυθρός Σταυρός όπου διαπιστώθηκε ο θάνατός του.",False
newsbomb.gr,https://www.newsbomb.gr/ellada/story/1456770/kalampaka-psaxnoun-ton-drasti-sta-vouna-imigymnos-kai-mesa-sta-aimata-to-evale-sta-podia,ΕΛΛΑΔΑ,Καλαμπάκα: Ψάχνουν τον δράστη στα βουνά - Ημίγυμνος και μέσα στα αίματα το έβαλε στα πόδια,2023-08-09T17:45:36+03:00,Newsbomb,"Newsbomb Ο καυγάς μεταξύ των δύο αδερφών στην Καλαμπάκα, τα σπίτια των οποίων μοιράζονται την ίδια αυλή, ξεκίνησε το μεσημέρι της Τετάρτης μπροστά σε άλλα οικεία πρόσωπα, ενώ δεν άργησε να πάρει άσχημη τροπή. Μεγάλη είναι η αστυνομική επιχείρηση που έχει στηθεί για τον εντοπισμό και τη σύλληψη του φερόμενου ως δράστη του αιματηρού οικογενειακού επεισοδίου που έλαβε χώρα στη Διάβα Καλαμπάκας το μεσημέρι της Τετάρτης. Ο δράστης, ο οποίος σύμφωνα με το ρεπορτάζ του Trikalanews.gr διέφυγε στα βουνά, αρχικά φαίνεται να είχε κρυφτεί μέσα σε μαντρί, ενώ το όπλο της συμπλοκής, ένα μονόκαννο το άφησε στο σπίτι του και τράπηκε σε φυγή με τα πόδια. Η περιοχή όπου διέφυγε είναι δύσβατη και φαίνεται πως ο κτηνοτρόφος το γνωρίζε πολύ καλά. Το θύμα διακομίστηκε στο Νοσοκομείο Τρικάλων με τραύματα και στα δύο πόδια, καθώς σύμφωνα με τις ίδιες πηγές, ο πυροβολισμός που δέχτηκε ήταν σχεδόν εξ επαφής. Ο καυγάς μεταξύ των δύο αδερφών, τα σπίτια των οποίων μοιράζονται την ίδια αυλή, ξεκίνησε το μεσημέρι της Τετάρτης μπροστά σε άλλα οικεία πρόσωπα, ενώ δεν άργησε να πάρει άσχημη τροπή.  Ο μεγαλύτερος αδερφός, ηλικίας 62 ετών πήρε το όπλο και έριξε στον αδερφό του, ηλικίας 58 ετών, μπροστά στα έντρομα μάτια των συγγενών τους. Το θύμα έπεσε τραυματισμένος, ενώ ο φερόμενος ως δράστης τράπηκε σε φυγή και μάλιστα ημίγυμνος και μέσα στα αίματα. Συγκλονισμένοι κάτοικοι του χωριού μίλησαν στο Trikalanews.gr αναφέροντας πως μπορεί οι διαμάχες των δύο ανδρών να είναι χρόνιες, ωστόσο ποτέ δεν μπορούσαν να φανταστούν πως θα έχουν τέτοια κατάληξη. Διαβάστε επίσης:  Λάρισα: Γιατί δεν υπάρχει ακόμα ιατροδικαστική έκθεση για την 43χρονη αστυνομικό Αργολίδα: Ανθρωποκτονία ο θάνατος του 41χρονου που εντοπίστηκε νεκρός σε παλιό εργοστάσιο Σπαραγμός από τη μητέρα του Μιχάλη: «Δεν θα αγκαλιάσω το παιδί μου ξανά»",False
newsbomb.gr,https://www.newsbomb.gr/ellada/story/1456767/sparagmos-apo-ti-mitera-tou-mixali-den-tha-agkaliaso-to-paidi-mou-ksana,ΕΛΛΑΔΑ,Σπαραγμός από τη μητέρα του Μιχάλη: «Δεν θα αγκαλιάσω το παιδί μου ξανά»,2023-08-09T17:36:59+03:00,Newsbomb,"Newsbomb Στην καρδιολογική κλινική νοσηλεύεται σε σταθερή κατάσταση η μητέρα του 29χρονου Μιχάλη Κατσουρή Αναπάντητα γιατί βαραίνουν την οικογένεια του 29χρονου Μιχάλη, το νήμα της ζωής του οποίου κόπηκε από ένα μαχαίρι, ενώ βρισκόταν στη Νέα Φιλαδέλφεια στο πλευρό της αγαπημένης ομάδας του. Η μητέρα του μη αντέχοντας τα θλιβερά νέα κατέρρευσε και μεταφέρθηκε στο νοσοκομείο Ερυθρός Σταυρός, όπου εξακολουθεί να νοσηλεύεται σε σταθερή και ασυμπτωματική κατάσταση στην Καρδιολογική Κλινική. «Είναι με φάρμακα, θα έρθει εδώ να συνεχίσει την αγωγή και θα πούμε το τελευταίο αντίο στον Μιχάλη μας» είπε η θεία και νονά του 29χρονου μιλώντας στο Star. Και πρόσθεσε: «Μου είπε ""δεν θα ξαναδώ το παιδί μου να έρχεται στο σπίτι""». Την ίδια ώρα, ο πατέρας του 29χρονου τόνισε ότι το μόνο που τον ενδιαφέρει είναι να βρεθεί ο δολοφόνος του παιδιού του. «Δυστυχώς έχουν χαθεί παιδιά, χάθηκε το παιδί μου και φοβάμαι μην χαθούν κι άλλα. Θέλω πρώτα να αποχαιρετήσω το παιδί μου και μετά θα μιλήσω» ανέφερε χαρακτηριστικά μιλώντας στο Star.  Στο μεταξύ, ποινική δίωξη για 4 κακουργήματα και 7 πλημμελήματα ασκήθηκε από τους εισαγγελείς σε βάρος των 104 συλληφθέντων για την αιματηρή επίθεση στη Νέα Φιλαδέλφεια. Τα κακουργήματα που αντιμετωπίζουν είναι: Ανθρωποκτονία από πρόθεση, κατηγορία μη προσωποποιημένη καθώς εκκρεμούν τα στοιχεια από εγκληματολογικά εργαστήρια της ΕΛ.ΑΣ., συμμετοχή σε εγκληματική οργάνωση, έκρηξη και κατοχή εκρηκτικών. Τα πλημμελήματα: Οι 104 κατηγορούμενοι οδηγούνται αυτή την ώρα ενώπιον ανακριτών, προκειμένου να λάβουν προθεσμία για να απολογηθούν. Σε πλήρη εξέλιξη βρίσκονται οι έρευνες των δικαστικών αρχών υπό την εποπτεία της Προϊσταμένης της Εισαγγελίας Εφετών κ. Μαρίας Γκανέ, για την εξιχνίαση της δολοφονίας του 29χρονου Μιχάλη Κατσουρή. Οι έρευνες κινούνται προς τρεις κατευθύνσεις. Οι αρχές, έχουν κατασχέσει όλα τα κινητά των συλληφθέντων και τα εξετάζουν για πιθανό αποδεικτικό υλικό. Παράλληλα, εξετάζεται το γενετικό υλικό που βρέθηκε στα φονικά εργαλεία, στα κοντάρια, τα μεταλλικά αντικείμενα και τα ξύλινα ρόπαλα, στην προσπάθεια ταυτοποίησης με το γενετικό υλικό των δραστών. Επιπρόσθετα, οι άνδρες της ΕΛ.ΑΣ. «χτενίζουν» την περιοχή των αιματηρών επεισοδίων για συλλογή οπτικοακουστικού υλικού, ώστε να μπορέσουν οι διωκτικές αρχές να προσωποποιήσουν τις ευθύνες των δραστών. Σύμφωνα με πληροφορίες το μαχαίρι με το οποίο φέρεται να δόθηκε το χαριστικό πλήγμα στο βραγχίονα στον 29χρονο φίλαθλο της ΑΕΚ, δεν έχει επί του παρόντος κατασχεθεί από τις αρχές. Ίδιες πληροφορίες αναφέρουν ότι έχουν εντοπιστεί και έχουν κατασχεθεί άλλα μαχαίρια τα οποία επίσης εξετάζονται εξονυχιστικά από τις διωκτικές αρχές.  ",True
newsbomb.gr,https://www.newsbomb.gr/ellada/story/1456761/xalkidiki-nekros-louomenos-stin-paralia-sartis,ΕΛΛΑΔΑ,Χαλκιδική: Νεκρός λουόμενος στην παραλία Σάρτης,2023-08-09T17:21:22+03:00,Newsbomb,"Newsbomb Για τα ακριβή αίτια του θανάτου του άτυχου άνδρα στη Χαλκιδική θα πραγματοποιηθεί νεκροψία-νεκροτομή Νεκρός εντοπίστηκε και ανασύρθηκε σήμερα Τετάρτη 9 Αυγούστου από τη θαλάσσια περιοχή Σάρτης στη Χαλκιδική ένας 43χρονος άνδρας. Ο άτυχος 43χρονος διακομίστηκε στο Κέντρο Υγείας Αγίου Νικολάου, ενώ ζητήθηκε διενέργεια νεκροψίας - νεκροτομής από την Ιατροδικαστική Υπηρεσία Θεσσαλονικης, για τα ακριβή αίτια του θανάτου του. Προανάκριση διενεργείται από το Γ’ Λιμενικό Τμήμα Νέου Μαρμαρά του Λιμεναρχείου Ιερισσού. Σχετικές ειδήσεις:  Τραγωδία στο Ρέθυμνο: Νεκρός οδηγός μοτοσυκλέτας – «Καρφώθηκε» κάτω από νταλίκα  Θεσσαλονίκη: Νεκρός 70χρονος λουόμενος στον Σταυρό Ερέτρια: Νεκρή 75χρονη λουόμενη στην παραλία του Αγίου Ανδρέα",False
newsbomb.gr,https://www.newsbomb.gr/ellada/story/1456760/nea-filadelfeia-esoteriki-erevna-stin-elas-tha-eksetastoyn-15-20-atoma-apo-kakavia-eos-attiki,ΕΛΛΑΔΑ,Νέα Φιλαδέλφεια: Εντατικά συνεχίζεται η εσωτερική έρευνα στην ΕΛΑΣ - Θα εξεταστούν 15-20 άτομα,2023-08-09T17:20:42+03:00,Newsbomb,"Newsbomb Αδιαπραγμάτευτη η πολιτική βούληση για πλήρη διαλεύκανση, διαμηνύουν πηγές του υπουργείου Προστασίας του Πολίτη αναφορικά με τα επεισόδια στη Νέα Φιλαδέλφεια.  Όπως έχει ζητήσει η πολιτική ηγεσία του Υπουργείου Προστασίας του Πολίτη, ξεκίνησε και συνεχίζεται με εντατικούς ρυθμούς η διενέργεια εσωτερικής έρευνας για την πλήρη διακρίβωση των συμβάντων, από την είσοδο των αλλοδαπών οπαδών στην Ελλάδα και ύστερα, ώστε να εντοπισθούν και να αποδοθούν οι δέουσες ευθύνες, σε κάθε επίπεδο και με οποιαδήποτε μορφή. Όπως αναφέρουν πηγές του υπουργείου Προστασίας του Πολίτη, η έρευνα ανατέθηκε στον Προϊστάμενο Επιτελείου του Αρχηγείου της Ελληνικής Αστυνομίας, Αντιστράτηγο Ελευθέριο Γκαρίλα. Αναμένεται να εξεταστούν συνολικά 15-20 άτομα του Σώματος, από όλο το φάσμα των Διευθύνσεων, από την Κακαβιά ως την Αττική (Ήπειρος, Δυτική Ελλάδα, Αττική), και των εμπλεκόμενων υπηρεσιών. Εκτός από τις αναφορές των Αξιωματικών, στο πλαίσιο της Ε.Δ.Ε., θα ληφθούν ένορκες καταθέσεις από πρόσωπα που πιθανώς μπορούν να συνδράμουν στη διερεύνηση της υπόθεσης. Η πολιτική βούληση για την πλήρη διαλεύκανση της υπόθεσης είναι ισχυρή και αδιαπραγμάτευτη, όπως ισχυρός και αδιαπραγμάτευτος είναι ο στόχος η ΕΛ.ΑΣ. να ανταποκρίνεται πλήρως στις απαιτήσεις της κοινωνίας στον τομέα της ασφάλειας των πολιτών. ",False
newsbomb.gr,https://www.newsbomb.gr/ellada/story/1456759/zitisan-apo-ydrofores-na-plirosoun-diodia-en-meso-katasvesis-pyrkagias-antidra-i-poe-ota,ΕΛΛΑΔΑ,Ζήτησαν από υδροφόρες να πληρώσουν διόδια εν μέσω κατάσβεσης πυρκαγιάς - Αντιδρά η ΠΟΕ-ΟΤΑ,2023-08-09T17:17:40+03:00,Newsbomb,"Newsbomb «Ο απόλυτος παραλογισμός. Οδηγοί των υδροφόρων του Δήμου Νέστου κλήθηκαν και πλήρωσαν διόδια στην Εγνατία Οδό την ώρα που είχε σημάνει “κόκκινος” συναγερμός και έτρεχαν να συνδράμουν στην κατάσβεση πυρκαγιάς εφοδιάζοντας με νερό τα οχήματα της Πυροσβεστικής», αναφέρει στην ανακοίνωση η ΠΟΕ-ΟΤΑ Την έντονη διαμαρτυρία της ΠΟΕ-ΟΤΑ προκάλεσε περιστατικό το οποίο σημειώθηκε κατά τη διάρκεια κατάσβεσης πυρκαγιάς.  Συγκεκριμένα, σε ανακοίνωση που εξέδωσε για το συμβάν, αναφέρεται: «Ο απόλυτος παραλογισμός. Οδηγοί των υδροφόρων του Δήμου Νέστου κλήθηκαν και πλήρωσαν διόδια στην Εγνατία Οδό την ώρα που είχε σημάνει “κόκκινος” συναγερμός και έτρεχαν να συνδράμουν στην κατάσβεση πυρκαγιάς εφοδιάζοντας με νερό τα οχήματα της Πυροσβεστικής. Το γεγονός αυτό είναι απίστευτο και πέραν κάθε λογικής. Να κινητοποιείται ένας ολόκληρος μηχανισμός προκειμένου να αντιμετωπιστεί μία πυρκαγιά και η Εγνατία Α.Ε. να σταματάει τα Δημοτικά Οχήματα για να πληρωθεί τη διέλευση τους. Μα κανείς δεν φρόντισε να λυθεί αυτό το ζήτημα; Κανείς δεν μπορεί να αντιληφθεί ότι σε μία κατάσταση εκτάκτου ανάγκης ο χρόνος παίζει κρίσιμο ρόλο; Κι όμως η παρωδία συνεχίζεται… Είναι μία κατάσταση θλιβερή και όπως καταγγέλλει ο Σύλλογος Εργαζομένων Ο.Τ.Α. Νομού Καβάλας την έχουν αντιμετωπίσει κατά καιρούς τόσο οι οδηγοί των υδροφόρων του Δήμου Νέστου, όσο και οι συνάδελφοι τους του Δήμου Καβάλας και άλλων Δήμων. Στο σταθμό διοδίων της Εγνατίας Α.Ε. που βρίσκεται κοντά στη Βιομηχανία Φωσφορικών Λιπασμάτων τα οχήματα των Δήμων να καλούνται να πληρώσουν διόδια». Σε αυστηρό ύφος η ομοσπονδία των εργαζομένων στην Τοπική Αυτοδιοίκηση τονίζει πως: «Αυτό συνέβη και προ ολίγων ημερών, όταν υδροφόρα του Δήμου Νέστου πήγε να ανεφοδιάσει με νερό πυροσβεστικό όχημα για να σβήσει φωτιά που έκαιγε στο ύψος της Κοινότητας Πετροπηγής.Το παράλογο, παράδοξο και τραγελαφικό αυτό γεγονός πρέπει να σταματήσει. Δήμοι, Υπουργεία και Εγνατία Α.Ε. πρέπει να συνεννοηθούν και να βρουν λύση ώστε η διέλευση των υδροφόρων των Δήμων να είναι ελεύθερη.  Ποιος και πότε θα πληρώσει ας τα βρουν. Δεν μπορεί οι εργαζόμενοι να προσπαθούν να βγάλουν το φίδι από την τρύπα και να πληρώνουν διόδια. Δεν πηγαίνουν για καφέ με τις υδροφόρες. Συνδράμουν σε ένα έργο ύψιστης σημασίας όταν μεταφέρουν νερό για την κατάσβεση πυρκαγιών που μπορεί να απειλεί περιουσίες ή και ανθρώπινες ζωές.Η Π.Ο.Ε.-Ο.Τ.Α. καλεί τους ιθύνοντες να βρουν λύση σε αυτό το ζήτημα και στηρίζει απόλυτα το Σύλλογο Εργαζομένων Ο.Τ.Α. Νομού Καβάλας στις όποιες ενέργειες έχει αναλάβει στην κατεύθυνση αυτή. Είναι ντροπή οι εργαζόμενοι να προσφέρουν αγόγγυστα στην κατάσβεση των πυρκαγιών και άλλοι να νοιάζονται για τα αργύρια…».",False
newsbomb.gr,https://www.newsbomb.gr/ellada/story/1456755/fotia-ston-marathona-xoris-energo-metopo-i-pyrkagia-synexizontai-proliptika-oi-ripseis,ΕΛΛΑΔΑ,Φωτιά στον Μαραθώνα: Χωρίς ενεργό μέτωπο η πυρκαγιά - Συνεχίζονται προληπτικά οι ρίψεις,2023-08-09T17:09:02+03:00,Newsbomb,"Newsbomb Κατεσβέσθη η φωτιά που ξέσπασε στον Μαραθώνα το μεσημέρι της Τετάρτης Χωρίς ενεργό μέτωπο αυτή τη στιγμή στον Μαραθώνα μετά την πυρκαγιά που ξέσπασε σε χαμηλή βλάστηση.  Οι δυνάμεις της Πυροσβεστικής ήταν ισχυρές ενώ μεγάλη συνδρομή υπήρχε και από τη Γαλλία. Το 112 ήχησε στις περιοχές Παλιούρι και Ριζάρη για εκκένωση και απομάκρυνση προς την παραλία. Ευτυχώς η φωτιά έσβησε γρήγορα και δεν υπήρξε κανένας κίνδυνος. Ωστόσο συνεχίζονται οι ρίψεις νερού από αέρος έτσι ώστε να μην υπάρξουν αναζωπυρώσεις. Στο σημείο επιχείρησαν συνολικά 63 πυροσβέστες με 5 πεζοπόρα τμήματα, 17 οχήματα και από αέρος συνδράμουν 4 ελικόπτερα. Επιπλέον συμμετείχαν 18 Γάλλοι πυροσβέστες με 4 οχήματα.  Το 112 ήχησε στις 3:50 το μεσημέρι στα κινητά των πολιτών που βρίσκονται στην περιοχή για απομάκρυνση από τους οικισμούς Ριζάρη και Παλιούρι προς παραλία και κέντρο Μαραθώνα.",False
newsbomb.gr,https://www.newsbomb.gr/ellada/story/1456751/thrinos-sto-rethymno-gia-ton-23xrono-kristian-pos-synevi-to-frixto-troxaio-ston-mastampa,ΕΛΛΑΔΑ,Θρήνος στο Ρέθυμνο για τον 23χρονο Κρίστιαν – Πώς συνέβη το φριχτό τροχαίο στον Μασταμπά,2023-08-09T16:53:50+03:00,Newsbomb,"Newsbomb Θρήνος και αβάσταχτος πόνος έχει σκεπάσει από νωρίς το πρωί το Ρέθυμνο μετά τον αδόκητο χαμό ενός νέου, μόλις 23 ετών (οι αρχικές πληροφορίες έκαναν λόγο για 18χρονο), ο οποίος έχασε τη ζωή του με φριχτό τρόπο στο νέο θανατηφόρο τροχαίο. Σύμφωνα με πληροφορίες του Cretalive, ο νεαρός Νάκο Κρίστιαν, Αλβανικής καταγωγής, έχασε εντελώς ξαφνικά και απρόσμενα τη ζωή του όταν, ενώ κινούνταν με τη μηχανή του στην περιοχή Μασταμπάς του Ρεθύμνου, συγκρούστηκε πλαγιομετωπικά με γερανοφόρο όχημα/ ελκυστήρα που οδηγούσε ένας Έλληνας ηλικίας 39 ετών. Διαβάστε περισσότερα στο daynight.gr",False
newsbomb.gr,https://www.newsbomb.gr/ellada/story/1456750/lamia-elegxos-se-gallika-aftokinita-stin-ethniki-odo-ypo-ton-fovo-xouligkan,ΕΛΛΑΔΑ,Λαμία: Έλεγχος σε γαλλικά αυτοκίνητα στην Εθνική Οδό υπό τον φόβο χουλιγκαν,2023-08-09T16:50:30+03:00,Newsbomb,"Newsbomb Επί ποδός είναι η ΕΛ.ΑΣ. μετά τα αιματηρά επεισόδια στη Νέα Φιλαδέλφεια Έντονη κινητοποίηση των Αστυνομικών Υπηρεσιών της Διεύθυνσης Αστυνομίας Φθιώτιδας το μεσημέρι της Τετάρτης 9 Αυγούστου στην Εθνική Οδό Αθηνών - Λαμίας προκάλεσε η παρουσία δύο αυτοκινήτων με γαλλικές πινακίδες, για τους επιβαίνοντες των οποίων διερχόμενοι οδηγοί ανέφεραν προκλητική συμπεριφορά.  Μετά και τα αιματηρά επεισόδια με τους Κροάτες χούλιγκαν το βράδυ της Δευτέρας και ενόψει του αγώνα του Παναθηναϊκού με τη Μαρσέιγ η ΕΛ.ΑΣ είναι επί ποδός και μόλις έλαβε πληροφορίες για τα γαλλικά αυτοκίνητα έσπευσε σε ελέγχους για τυχόν εντοπισμό χούλιγκαν. Σύμφωνα με την ιστοσελίδα lamiareport.gr στη συγκεκριμένη περίπτωση, τα δύο αυτοκίνητα ελέγχθηκαν σε βενζινάδικο στην είσοδο-έξοδο της Λαμίας και διαπιστώθηκε τελικά ότι ήταν μέλη παρέας με τα ίδια γαλλικά αυτοκίνητα, που είχαν συνάντηση - αναψυχής στη χώρα μας! Το ένα από αυτά μάλιστα έφερε και την Ελληνική σημαία στις αποσκευές του. Σύμφωνα με το ρεπορτάζ της τοπικής ιστοσελίδας επρόκειτο για 8 άτομα, 6 άνδρες και 2 γυναίκες, όλα νεαρής ηλικίας, που πρόθυμα έδειξαν τα χαρτιά τους για τον έλεγχο και συνέχισαν απρόσκοπτα το ταξίδι τους.  Δείτε φωτογραφίες: ",False
newsbomb.gr,https://www.newsbomb.gr/ellada/story/1456748/xania-pos-eksarthrothike-to-kykloma-viomixanias-genniseon-ta-arxigika-meli-oi-mesitries-ta-thymata,ΕΛΛΑΔΑ,"Χανιά: Πώς εξαρθρώθηκε το κύκλωμα «βιομηχανίας γεννήσεων» -Τα αρχηγικά μέλη, οι μεσίτριες, τα θύματα",2023-08-09T16:43:52+03:00,Newsbomb,"Newsbomb Χανιά: Για να πετύχουν τον σκοπό τους, τα μέλη της οργάνωσης, προέβαιναν σε πλήθος επιμέρους εγκληματικών πράξεων και συγκεκριμένα κατάρτιζαν πλαστά δικαιολογητικά με σκοπό την έκδοση δικαστικής απόφασης, για άτομα τα οποία δεν πληρούσαν τις νόμιμες προϋποθέσεις. Σοκάρουν τα όσα επίσημα ανακοίνωσε η ΕΛ.ΑΣ, για τον τρόπο με τον οποίο το Τμήμα Αντιμετώπισης Οργανωμένου Εγκλήματος Κρήτης έφτασε στην εξάρθρωση της εγκληματικής οργάνωσης στα Χανιά, τα μέλη της οποίας διέπρατταν εμπορία ανθρώπων και παράνομες υιοθεσίες βρεφών.Επιβεβαιώνοντας τα όσα ήδη έχει γράψει το Cretalive, στην ανακοίνωση της αστυνομίας επισημαίνεται ότι το κύκλωμα εκμεταλλεύονταν γυναίκες που βρίσκονταν σε ευάλωτη θέση και τις χρησιμοποιούσαν ως δότριες ωαρίων και παρένθετες μητέρες, ενώ παράλληλα εξαπατούσαν ασθενείς μέσω εικονικών εμβρυομεταφορών (εξωσωματικές) και μεσολαβούσαν σε παράνομες υιοθεσίες. Από τον Δεκέμβριο 2022 καταγράφηκαν τουλάχιστον 182 περιπτώσεις εκμετάλλευσης γυναικών στον τομέα της αφαίρεσης ωαρίων και παρένθετης μητρότητας ενώ εξιχνιάστηκαν περισσότερες από 400 περιπτώσεις εξαπάτησης μέσω εικονικών εξωσωματικώνΤο δε όφελος που αποκόμιζε η εγκληματική οργάνωση ανά πρόγραμμα παρένθετης μητρότητας κυμαινόταν συνήθως από 70.000 έως 100.000 ευρώ ενώ σε κάποιες περιπτώσεις άγγιζε και τις 120.000 ευρώ Αναλυτικά, σύμφωνα με τις επίσημες ανακοινώσεις για την αποδόμηση της εγκληματικής οργάνωσης πραγματοποιήθηκε πρωινές ώρες την Τρίτη 8 Αυγούστου 2023, ευρείας κλίμακας αστυνομική επιχείρηση σε Κρήτη, Αθήνα και Θεσσαλονίκη, με τη συμμετοχή αστυνομικών του Τμήματος Αντιμετώπισης Οργανωμένου Εγκλήματος Κρήτης, της Υποδιεύθυνσης Ασφαλείας Χανίων, της Υποδιεύθυνσης Ναρκωτικών Αττικής, της Υποδιεύθυνσης Αντιμετώπισης Οργανωμένου Εγκλήματος και Εμπορίας Ανθρώπων Θεσσαλονίκης, της Υποδιεύθυνσης Ασφαλείας Αικατερίνης, του Τμήματος Ψηφιακών Πειστηρίων της Διεύθυνσης Εγκληματολογικών Ερευνών του Αρχηγείου της Ελληνικής Αστυνομίας, με τη συνδρομή και του ΣΔΟΕ. Κατά τη διάρκεια της επιχείρησης συνελήφθησαν οχτώ (8) μέλη της οργάνωσης, μεταξύ των οποίων τα δύο (2) αρχηγικά, καθώς και ένα (1) άτομο, μη μέλος, ενώ στη δικογραφία περιλαμβάνονται ακόμα δύο (2) άτομα, τα στοιχεία των οποίων έχουν ταυτοποιηθεί και αναζητούνται. Σε βάρος τους σχηματίσθηκε δικογραφία για –κατά περίπτωση- συγκρότηση και ένταξη σε εγκληματική οργάνωση, εμπορία ανθρώπων, μεσολάβηση σε υιοθεσία ανηλίκου κατ’ επάγγελμα, παραβάσεις του νόμου περί εφαρμογής της ιατρικώς υποβοηθούμενης αναπαραγωγής, πλαστογραφία, διατάραξη οικογενειακής τάξης, απάτη, σωματική βλάβη και παράβαση της νομοθεσίας για τα ναρκωτικά.  Προηγήθηκε κατάλληλη αξιοποίηση πληροφοριακών στοιχείων και από την επακόλουθη, μεθοδική έρευνα, προέκυψε ότι τα μέλη της οργάνωσης, είχαν ενταχθεί σε αυτή με συγκεκριμένη ιεραρχική δομή, έχοντας διαρκή και πολυετή παράνομη δράση στην εμπορία ωαρίων, σε εξωσωματικές γονιμοποιήσεις καθώς και σε υιοθεσίες βρεφών. Πιο αναλυτικά, έχοντας ως χώρο της παράνομης δράσης τους κέντρο γονιμότητας σε περιοχή της Κρήτης, τα δύο αρχηγικά μέλη-διευθυντές της κλινικής, στρατολογούσαν «μεσίτριες» σε Κρήτη, Θεσσαλονίκη αλλά και στο εξωτερικό, με σκοπό να εντοπίσουν και να αποσπάσουν τη συναίνεση από ευάλωτες αλλοδαπές γυναίκες ώστε να τις μεταφέρουν στο εσωτερικό της χώρας και να τις εκμεταλλευτούν ως δότριες ωαρίων ή παρένθετες μητέρες. Στη συνέχεια, το δίκτυο «μεσιτριών» μετέφερε στο εσωτερικό της χώρας τις αλλοδαπές γυναίκες ώστε μέσω της εκμετάλλευσης αυτών να ικανοποιήσουν αιτήματα «πελατών» της οργάνωσης απ’ όλο τον κόσμο (ζευγάρια τα οποία δεν μπορούσαν να τεκνοποιήσουν, μοναχικοί άνδρες ή ομόφυλα ζευγάρια), που δεν πληρούσαν τις νόμιμες προϋποθέσεις. Ακολούθως οι γυναίκες είτε υποβάλλονταν σε ειδική θεραπεία ως δότριες ωαρίων, τα οποία χρησιμοποιούνταν σε μεθόδους εξωσωματικής γονιμοποίησης, αλλά και σε προγράμματα παρένθετης μητρότητας είτε εντάσσονταν σε ελεγχόμενους χώρους που χρησιμοποιούσε η εγκληματική οργάνωση, με σκοπό να κυοφορήσουν σε περιβάλλον εργασιακής εκμετάλλευσης κατά παρέκκλιση της σχετικής νομοθεσίας (υπέρβαση ορίου ηλικίας, πλαστές δικαστικές αποφάσεις, ανακριβές, ελλιπές ή ανύπαρκτο ιατρικό ιστορικό) και εν συνεχεία, έναντι αμοιβής, να παραδώσουν τα βρέφη. Σε κάποιες περιπτώσεις, πριν οι γυναίκες χρησιμοποιηθούν ως παρένθετες μητέρες, τις εκμεταλλεύονταν περαιτέρω, λαμβάνοντας και από αυτές ωάρια. Για να πετύχουν τον σκοπό τους, τα μέλη της οργάνωσης, προέβαιναν σε πλήθος επιμέρους εγκληματικών πράξεων και συγκεκριμένα κατάρτιζαν πλαστά δικαιολογητικά με σκοπό την έκδοση δικαστικής απόφασης, για άτομα τα οποία δεν πληρούσαν τις νόμιμες προϋποθέσεις και, σε συνεργασία με κλινικές, ιατρικά εργαστήρια και ιατρούς, παραποιούσαν καταχωρήσεις ωοληψιών, παραποιούσαν ιατρικά έγγραφα, κατάρτιζαν εικονικά μισθωτήρια και εικονικά σύμφωνα συμβίωσης. Παράλληλα, σε περιστατικά ενδιαφερόμενων γονέων από χώρες όπου απαγορευόταν η διαδικασία απόκτησης τέκνου μέσω παρένθετης μητέρας, δήλωναν τις γεννήσεις ως υιοθεσίες. Επιπλέον, διαπιστώθηκε ότι, ενεργούσαν ως μεσολαβητές σε παράνομες υιοθεσίες βρεφών έναντι χρηματικού ανταλλάγματος ενώ προέβαιναν και στη συστηματική εξαπάτηση γυναικών ισχυριζόμενοι ψευδώς ότι υπέβαλαν αυτές σε πράξη εμβρυομεταφοράς. Τα μέλη της οργάνωσης είχαν οργανωθεί έχοντας διακριτούς ρόλους, ως ακολούθως: Από την έως τώρα έρευνα και συγκεκριμένα από τον Δεκέμβριο 2022 έχουν καταγραφεί τουλάχιστον: Επιπλέον, διαπιστώθηκε ότι για τη διαμονή των παρένθετων μητέρων χρησιμοποιούνταν τουλάχιστον 14 σπίτια. Το όφελος που αποκόμιζε η εγκληματική οργάνωση ανά πρόγραμμα παρένθετης μητρότητας κυμαινόταν συνήθως από 70.000 έως 100.000 ευρώ, με το 70% αυτών να αφορά καθαρό κέρδος ενώ σε ιδιάζουσες περιπτώσεις το κόστος άγγιζε και τις 120.000 ευρώ. Επίσης, από τις εικονικές πράξεις εμβρυομεταφοράς το παράνομο όφελος ξεπερνά κατά πολύ τις 120.000 ευρώ. Σε έρευνες που πραγματοποιήθηκαν σε οικίες βρέθηκαν και κατασχέθηκαν συνολικά πλήθος εγγράφων (δικαστικών αποφάσεων, ιατρικών φακέλων, συμφώνων συμβίωσης, ιδιωτικών συμφωνητικών), πλήθος ψηφιακών πειστηρίων (usb, σκληροί δίσκοι, στοιχεία τηλεφωνίας), χειρόγραφες σημειώσεις και ατζέντες που επιβεβαίωναν τις «νομιμοφανείς» καταβολές των χρημάτων στα θύματα εμπορίας, 90.475 ευρώ ως προερχόμενο από εγκληματικές δραστηριότητες, προπληρωμένες κάρτες καθώς και μικροποσότητα κοκαΐνης. Στο πλαίσιο της επιχείρησης, εντοπίστηκαν 30 αλλοδαπές γυναίκες, δότριες ωαρίων ή έγκυες γυναίκες με τη διαδικασία της παρένθετης μητρότητας, οι οποίες εξετάσθηκαν παρουσία ψυχολόγου της Ελληνικής Αστυνομίας. Επιπλέον, ενημερώθηκε ο διεθνής μη κερδοσκοπικός και μη κυβερνητικός οργανισμός Α21, αρμόδιος φορέας για την φροντίδα και ενίσχυση των θυμάτων εμπορίας, ο οποίος απέστειλε κλιμάκιο στήριξης – διαχείρισης των γυναικών. Παράλληλα, ενημερώθηκε η Εθνική Αρχή Ιατρικώς Υποβοηθούμενης Αναπαραγωγής για τις δικές της περαιτέρω ενέργειες, ενώ από το ΣΔΟΕ διενεργείται οικονομικός και φορολογικός έλεγχος, καθώς και έρευνα για άλλες δραστηριότητες της εγκληματικής οργάνωσης. Οι συλληφθέντες οδηγήθηκαν στην αρμόδια εισαγγελική Αρχή, ενώ το προανακριτικό έργο για την εξακρίβωση του πλήρους εύρους της εγκληματικής τους δραστηριότητας συνεχίζεται. Πηγή: Cretalive",False
newsbomb.gr,https://www.newsbomb.gr/ellada/story/1456746/attiki-odos-sygkrousi-oximaton-sti-kantza,ΕΛΛΑΔΑ,Αττική Οδός: Σύγκρουση οχημάτων στην Κάντζα,2023-08-09T16:42:54+03:00,Newsbomb,Newsbomb Σύγκρουση οχημάτων στο ύψος της Κάντζας στην Αττική Οδό Δύο οχήματα συγκρούστηκαν πριν από λίγο στην Αττική οδό στο ύψος της Κάντζας με στο ρεύμα προς Αεροδρόμιο με αποτέλεσμα να κλείσει η δεξιά λωρίδα. Άμεσα έγινε η απομάκρυνση των οχημάτων και πλέον η κυκλοφορία στο ρεύμα προς Αεροδρόμιο γίνεται κανονικά.,False
newsbomb.gr,https://www.newsbomb.gr/ellada/story/1456738/synagermos-stin-el-as-eggrafo-dokoumento-fovoi-gia-antipoina-apo-adelfopoiimenous-syllogous,ΕΛΛΑΔΑ,Συναγερμός στην ΕΛ.ΑΣ: Έγγραφο ντοκουμέντο -  Φόβοι για αντίποινα από «αδελφοποιημένους» συλλόγους,2023-08-09T16:26:10+03:00,,"Κατερίνα Ρίστα Δείτε το εμπιστευτικό έγγραφο που εξασφάλισε το newsbomb.gr  Σε αυξημένη επιφυλακή βρίσκεται η Ελληνική Αστυνομία, ενόψει του αποψινού αγώνα του Παναθηναϊκού με τη Μαρσέιγ για τα προκριματικά του Champions League, υπό το βάρος των τραγικών επεισοδίων με νεκρό τον 29χρονο Μιχάλη Κατσουρή στη Νέα Φιλαδέλφεια. Σύμφωνα με εμπιστευτικό έγγραφο που εξασφάλισε κατ' αποκλειστικότητα το newsbomb.gr, η ΕΛΑΣ απευθύνεται προς όλα τα αστυνομικά τμήματα της Αττικής, τις διευθύνσεις και τις υποδιευθύνσεις της Γενικής Αστυνομικής Διεύθυνσης, επισημαίνοντας τον φόβο αντιποίνων ενόψει του αποψινού αγώνα, από αδερφοποιημένους συλλόγους των ομάδων που αγωνίζονται. Συγκεκριμένα, όπως αναφέρει οι οπαδοί του Παναθηναϊκού είναι αδερφοποιημένοι με τους Κροάτες της Ντιναμό Ζάγκρεμπ, και της Μαρσέιγ με εκείνους της ΑΕΚ.Κατά συνέπεια δεν μπορεί να αποκλειστεί το ενδεχόμενο διάπραξης νέων επεισοδίων ως αντίποινα. Δείτε το εμπιστευτικό έγγραφο ",True
newsbomb.gr,https://www.newsbomb.gr/ellada/story/1456737/poia-dromologia-amaksostoixion-katargoyntai,ΕΛΛΑΔΑ,Ποια δρομολόγια Προαστιακού καταργούνται,2023-08-09T16:25:41+03:00,Newsbomb,"Newsbomb Ταλαιπωρία για τους επιβάτες του Προαστιακού από Άνω Λιόσα προς Κάντζα και από Κάντζα προς Άνω Λιόσια.  Τα δρομολόγια των αμαξοστοιχιών με αριθμό 4232 (Άνω Λιόσια - Κάντζα) και ώρα αναχώρησης 15:04 και με αριθμό 4237 (Κάντζα - Άνω Λιόσια) και ώρα αναχώρησης 15:35, καταργούνται . Το δρομολόγιο 4236 (Άνω Λιόσια– Κάντζα) με ώρα αναχώρησης 16:04, καταργείται. Τα δρομολόγια των αμαξοστοιχιών με αριθμό 4232 (Άνω Λιόσια - Κάντζα) και ώρα αναχώρησης 15:04 και με αριθμό 4237 (Κάντζα - Άνω Λιόσια) και ώρα αναχώρησης 15:35, καταργούνται .",False
newsbomb.gr,https://www.newsbomb.gr/ellada/story/1456733/o-oto-rexagkel-giortazei-ta-85-o-anthropos-piso-apo-ton-thriamvo-tis-elladas,ΕΛΛΑΔΑ,Ο Ότο Ρεχάγκελ γιορτάζει τα 85: «Ο άνθρωπος πίσω από τον θρίαμβο της Ελλάδας»,2023-08-09T16:17:39+03:00,Newsbomb,"Newsbomb Το μήνυμα της γερμανικής πρεσβείας για τα γενέθλια του Ότο Ρεχάγκελ.  «Ο Ότο Ρεχάγκελ, ένας από τους μεγαλύτερους προπονητές και ο άνθρωπος πίσω από τον θρίαμβο της Ελλάδας στο Ευρωπαϊκό Πρωτάθλημα το 2004, γιορτάζει τα 85 χρόνια ζωής» αναφέρει σε ανάρτησή της στα μέσα κοινωνικής δικτύωσης η γερμανική πρεβεία. Στο ίδιο μήνυμα, εύχεται Χρόνια Πολλά στον Ότο. Ο Ότο Ρεχάγκελ, ένας από τους μεγαλύτερους προπονητές και ο άνθρωπος πίσω από τον θρίαμβο της Ελλάδας στο Ευρωπαϊκό Πρωτάθλημα το 2004, γιορτάζει τα 85 χρόνια ζωής. Χρόνια πολλά! https://t.co/GHHnCM2dTA Εδώ και χρόνια ο Ότο Ρεχάγκελ ζει με τη σύζυγό του Μπεάτε στο Έσσεν, την πόλη όπου γεννήθηκε. Ωστόσο ο Ρεχάγκελ, ο οποίος κλείνει τα 85 του χρόνια, αποφεύγει όσο μπορεί τις δημόσιες εμφανίσεις. Όμως ορισμένους εορτασμούς δεν τους χάνει - όπως την 25η επέτειο από το συγκλονιστικό πρωτάθλημα που κατέκτησε με την Καϊζερσλάουτερν.  Ο Ρεχάγκελ μοιάζει το ίδιο γυμνασμένος και ζωηρός όπως όταν ήταν 70 ετών. Όταν κάποτε ερωτήθηκε πώς διατηρεί τον εαυτό του σε τόσο καλή φόρμα, απάντησε ότι παραλείπει το μεσημεριανό γεύμα, σπανίως θα πιεί κρασί, ενώ πίνει μπύρα μόνο μετά από μεγάλους θριάμβους. «Για μένα είναι ένας από τους καλύτερους προπονητές που έχω γνωρίσει ποτέ - και έχω γνωρίσει πολλούς», δήλωσε ο Βίλι Λέμκε στο Γερμανικό Πρακτορείο Ειδήσεων. Για 14 χρόνια (1981-1995) ο Λέμκε ως προπονητής και ο Ρεχάγκελ ως βοηθός του διαμόρφωσαν μια μοναδική εποχή στην ιστορία της Βέρντερ Βρέμης, κατακτώντας δύο πρωταθλήματα, δύο κύπελλα και το Κύπελλο Κυπελλούχων Ευρώπης. «Ο Ότο ήταν ένας από τους πολύ, πολύ μεγάλους προπονητές παγκοσμίως», λέει ο Λέμκε. Ο Ρεχάγκελ ήταν πάντοτε ιδιαίτερος, ακριβώς όπως και η καριέρα του. Οι μεγαλύτερες επιτυχίες του εξακολουθούν να συγκαταλέγονται στις μεγαλύτερες συγκινήσεις του παγκοσμίου ποδοσφαίρου μέχρι σήμερα. Το 1997 οδήγησε την Καϊζερσλάουτερν πίσω στην Μπουντεσλίγκα και ένα χρόνο αργότερα κατέκτησε το πρωτάθλημα - κάτι που δεν είχε καταφέρει ποτέ καμία άλλη ομάδα στη Γερμανία πριν ή μετά. Μία καριέρα γεμάτη επιτυχίεςΛίγα χρόνια αργότερα, η έκπληξη ήταν ακόμη μεγαλύτερη, όταν οδήγησε την Ελλάδα στην κατάκτηση του Ευρωπαϊκού Πρωταθλήματος το 2004, στήνοντας την ομάδα σαν ένα αμυντικό τείχος. Το «πώς», ωστόσο, τον ενδιαφέρει ελάχιστα. Όπως πάντα. Επειδή «σύγχρονος είναι αυτός που κερδίζει». Όσο για το ποια ήταν η μεγαλύτερη επιτυχία στη σπουδαία καριέρα του, ο Ρεχάγκελ λέει πως «η ζωή αποτελείται από διάφορα επεισόδια, οπότε είναι δύσκολο να πω ποια επιτυχία ήταν η μεγαλύτερη και σημαντικότερη. Η πιο διαχρονική, όμως, ήταν η κατάκτηση του Ευρωπαϊκού Πρωταθλήματος με την Ελλάδα. Κανείς δεν πίστευε ότι αυτό ήταν δυνατό εκείνη την εποχή». Η κριτική για τον τρόπο παιχνιδιού της Ελλάδας σε εκείνη τη διοργάνωση στην Πορτογαλία τον αφήνει αδιάφορο. «Υπάρχει μόνο ένα πράγμα που πρέπει να κάνεις: να σταματήσεις να μιλάς και να χειροκροτήσεις», είχε πει ο Ρεχάγκελ. Ο Ρεχάγκελ δεν έδωσε ποτέ σημασία σε εξελιγμένες τακτικές ή ειδικές μεθόδους εκπαίδευσης. «Ήταν απλές οι προπονήσεις του, όμως έγινε πρωταθλητής Γερμανίας με μια νεοφώτιστη ομάδα», είπε κάποτε γι' αυτόν ο πρώην επιθετικός της Καϊζερσλάουτερν, Μίροσλαβ Κλόζε. Ο Λέμκε συμφωνεί επίσης «100%» πως οι προπονήσεις δεν ήταν εξαιρετικές, όμως η μεγαλύτερη δύναμη του Ρεχάγκελ ήταν ο τρόπος με τον οποίο διαχειριζόταν τους παίκτες. Για 14 χρόνια στη Βέρντερ, οι παίκτες ήταν σχεδόν πάντα οι ίδιοι, λέει ο 76χρονος πια Λέμκε. «Δεν ήταν ένας προπονητής που ήταν επιστημονικός, αλλά κατάφερνε να κερδίσει τους παίκτες απολύτως. Ήταν σαν πατέρας τους μερικές φορές». Ίσως και σε αυτό να οφείλεται το γεγονός ότι η καριέρα του Ρεχάγκελ αποτελεί πάνω απ' όλα ένα success story, περιλαμβάνοντας μονάχα μία πραγματική αποτυχία: μετά την αποχώρησή του από τη Βέρντερ, ανέλαβε τη μεγάλη Μπάγερν Μονάχου, όμως η θητεία του εκεί τελείωσε προτού ολοκληρωθεί η σεζόν. Ακόμη, το 2012 ανέλαβε να σώσει τη Χέρτα Βερολίνου από τον υποβιβασμό, όμως δεν τα κατάφερε. Ωστόσο σχεδόν κανείς δεν έχει αυτά τα πράγματα στο μυαλό του σήμερα όταν σκέφτεται τον Ότο Ρεχάγκελ. Επειδή οι επιτυχίες του ήταν πολύ μεγαλύτερες. Πηγή DW",False
newsbomb.gr,https://www.newsbomb.gr/ellada/dikaiosynh/story/1456732/nea-filadelfeia-poiniki-dioksi-gia-4-kakourgimata-kai-7-plimmelimata-se-varos-ton-104-syllifthenton,ΔΙΚΑΙΟΣΥΝΗ,Νέα Φιλαδέλφεια: Ποινική δίωξη για 4 κακουργήματα και 7 πλημμελήματα σε βάρος των 104 συλληφθέντων,2023-08-09T16:08:56+03:00,Newsbomb,"Newsbomb Νέα Φιλαδέλφεια: Ποινική δίωξη για 4 κακουργηματα και 7 πλημελλήματα ασκήθηκε από τους εισαγγελείς σε βάρος των 104 συλληφθέντων Ποινική δίωξη για 4 κακουργήματα και 7 πλημμελήματα ασκήθηκε από τους εισαγγελείς σε βάρος των 104 συλληφθέντων για την αιματηρή επίθεση στη Νέα Φιλαδέλφεια. Τα κακουργήματα που αντιμετωπίζουν είναι: Ανθρωποκτονία από πρόθεση, κατηγορία μη προσωποποιημένη καθώς εκκρεμούν τα στοιχεια από εγκληματολογικά εργαστήρια της ΕΛ.ΑΣ., συμμετοχή σε εγκληματική οργάνωση, έκρηξη και κατοχή εκρηκτικών. Τα πλημμελήματα:  Οι 104 κατηγορούμενοι οδηγούνται αυτή την ώρα ενώπιον ανακριτών, προκειμένου να λάβουν προθεσμία για να απολογηθούν. Σε πλήρη εξέλιξη βρίσκονται οι έρευνες των δικαστικών αρχών υπό την εποπτεία της Προϊσταμένης της Εισαγγελίας Εφετών κ. Μαρίας Γκανέ, για την εξιχνίαση της δολοφονίας του 29χρονου Μιχάλη Κατσουρή. Οι έρευνες κινούνται προς τρεις κατευθύνσεις. Οι αρχές, έχουν κατασχέσει όλα τα κινητά των συλληφθέντων και τα εξετάζουν για πιθανό αποδεικτικό υλικό. Παράλληλα, εξετάζεται το γενετικό υλικό που βρέθηκε στα φονικά εργαλεία, στα κοντάρια, τα μεταλλικά αντικείμενα και τα ξύλινα ρόπαλα, στην προσπάθεια ταυτοποίησης με το γενετικό υλικό των δραστών. Επιπρόσθετα, οι άνδρες της ΕΛ.ΑΣ. «χτενίζουν» την περιοχή των αιματηρών επεισοδίων για συλλογή οπτικοακουστικού υλικού, ώστε να μπορέσουν οι διωκτικές αρχές να προσωποποιήσουν τις ευθύνες των δραστών. Σύμφωνα με πληροφορίες το μαχαίρι με το οποίο φέρεται να δόθηκε το χαριστικό πλήγμα στο βραγχίονα στον 29χρονο φίλαθλο της ΑΕΚ, δεν έχει επί του παρόντος κατασχεθεί από τις αρχές. Ίδιες πληροφορίες αναφέρουν ότι έχουν εντοπιστεί και έχουν κατασχεθεί άλλα μαχαίρια τα οποία επίσης εξετάζονται εξονυχιστικά από τις διωκτικές αρχές. Με πληροφορίες από ΕΡΤ",False
newsbomb.gr,https://www.newsbomb.gr/ellada/story/1456727/fotia-tora-anamenetai-112-sto-sxoinia-gia-ton-oikismo-rizari,ΕΛΛΑΔΑ,Φωτιά τώρα στον Μαραθώνα: Μήνυμα από το 112 για εκκένωση - Ισχυρές επίγειες και εναέριες δυνάμεις,2023-08-09T15:39:43+03:00,,"Μαριάννα Κρασανάκη Φωτιά στον Μαραθώνα Αττικής - Ήχησε το 112 για απομάκρυνση των  κατοίκων στις περιοχές Ριζάρη και Παλιούρι. Επιχειρούν ισχυρές δυνάμεις της Πυροσβεστικής και παρέχεται συνδρομή από Γάλλους πυροσβέστες. Συναγερμός σήμανε στις Αρχές το μεσημέρι της Τετάρτης 9 Αυγούστου για πυρκαγιά σε χαμηλή βλάστηση στη συμβολή των οδών Αιόλου και Ολυμπιονικών στον Μαραθώνα. Στο σημείο επιχειρούν αυτή τη στιγμή 63 πυροσβέστες με 5 πεζοπόρα τμήματα, 17 οχήματα και από αέρος συνδράμουν 4 ελικόπτερα. Επιπλέον συμμετέχουν 18 Γάλλοι πυροσβέστες με 4 οχήματα. Το 112 ήχησε στις 3:50 το μεσημέρι στα κινητά των πολιτών που βρίσκονται στην περιοχή για απομάκρυνση από τους οικισμούς Ριζάρη και Παλιούρι προς παραλία και κέντρο Μαραθώνα.  Φωτογραφίες από τη φωτιά που καίει στον Μαραθώνα: Πολύ υψηλός είναι ο κίνδυνος πυρκαγιάς για σήμερα, Τετάρτη 09 Αυγούστου, σε πολλές περιοχές της χώρας, με τις δυνάμεις της Πυροσβεστικής και της Πολιτικής Προστασίας να βρίσκονται σε πλήρη ετοιμότητα και εγρήγορση. Σύμφωνα με το Χάρτη Πρόβλεψης Κινδύνου Πυρκαγιάς που εκδίδει η Γενική Γραμματεία Πολιτικής Προστασίας του Υπουργείου Κλιματικής Κρίσης και Πολιτικής Προστασίας (civilprotection.gov.gr):",True
newsbomb.gr,https://www.newsbomb.gr/ellada/ethnika/story/1456725/epikoinonia-gerapetriti-me-tin-ypeks-tis-livyis-anagki-epanekkinisis-ton-sxeseon,ΕΘΝΙΚΑ,Επικοινωνία Γεραπετρίτη με την ΥΠΕΞ της Λιβύης: Ανάγκη επανεκκίνησης των σχέσεων,2023-08-09T15:38:22+03:00,Newsbomb,"Newsbomb Τη διάνοιξη απευθείας διαύλων επικοινωνίας τόνισε ο υπουργός Εξωτερικών κατά την επικοινωνία του με τη Λίβυα ομόλογό του, σύμφωνα με διπλωματικές πηγές.   Ο υπουργός Εξωτερικών, Γιώργος Γεραπετρίτης, είχε, σήμερα, τηλεφωνική συνομιλία με τη Λίβυα ομόλογό του Najla Mangoush. Ο Γιώργος Γεραπετρίτης τόνισε την ανάγκη επανεκκίνησης των σχέσεων μεταξύ Αθήνας και Τρίπολης και διάνοιξης απευθείας διαύλων επικοινωνίας, καθώς και την απόφαση της Ελλάδας να αναβαθμίσει τη διπλωματική της εκπροσώπηση στη Λιβύη με τη διαπίστευση Έλληνα Πρέσβη στην Τρίπολη, όπως αναφέρουν διπλωματικές πηγές. Αμφότεροι οι υπουργοί αναφέρθηκαν στους ιστορικούς δεσμούς των δύο λαών και συμφώνησαν να συναντηθούν από κοντά στη Νέα Υόρκη, στο περιθώριο της Γενικής Συνέλευσης του ΟΗΕ.",False
newsbomb.gr,https://www.newsbomb.gr/ellada/story/1456724/ioannina-synelifthi-kroatis-se-oxima-me-opadoys-ellinikis-omadas-me-kateythynsi-tin-athina,ΕΛΛΑΔΑ,Ιωάννινα: Συνελήφθη Κροάτης σε όχημα με οπαδούς ελληνικής ομάδας με κατεύθυνση την Αθήνα,2023-08-09T15:37:03+03:00,Newsbomb,"Newsbomb Σε μπλόκο αστυνομικών έξω από τα Ιωάννινα, ελέγχθηκε λεωφορείο mini bus με 17 επιβάτες που, όπως προέκυψε από την έρευνα, είναι φίλαθλοι του Παναθηναϊκού και μεταβαίνουν στην Αθηνα για τον αγώνα του ΠΑΟ με την Μαρσέιγ. Όπως αναφέρει η ΕΡΤ, oι αστυνομικοί συνέλαβαν ένα επιβάτη που είναι Κροάτης και ταξίδευε με προορισμό την Αθήνα μαζί με φιλάθλους του Παναθηναϊκού. Ο νεαρός προσήχθη στην Αστυνομική Διεύθυνση Ηπείρου και αυτή την ώρα ερευνάται η συμμετοχή του στα αιματηρά επεισόδια στην Αθήνα. Σύμφωνα με τις ίδιες πληροφορίες σχετίζεται με την παρέα των 5 Κροατών που συνελήφθησαν στην Ηγουμενίτσα. Το λεωφορείο με τους φιλάθλους του Παναθηναϊκού, συνοδεία περιπολικών, θα ταξιδέψει για Αθήνα γιατί η επιβαίνοντες υποστήριξαν πως έχουν εισητήρια που θα παραλάβουν στην Αθήνα. Σε συνολικά 104 έχει ανέβει μέχρι στιγμής ο αριθμός των συλληφθέντων για τα αιματηρά επεισόδια στη Νέα Φιλαδέλφεια, καθώς σε αυτούς που συνελήφθησαν από την πρώτη στιγμή, προστέθηκαν και οι πέντε Κροάτες που προσήχθησαν χτες το βράδυ από την Ηγουμενίτσα και ένας ακόμα 19χρονος ομοεθνής τους που εντοπίστηκε σε λεωφορείο για τα Τίρανα στον συνοριακό σταθμό Κακκαβιάς.  Και οι έξι μεταφέρθηκαν στην Αθήνα και οδηγήθηκαν μαζί με τους άλλους κατηγορούμενους στον εισαγγελέα. Ειδικότερα στον εισαγγελέα οδηγήθηκαν 103 άτομα και συγκεκριμένα 97 Κροάτες, δύο Έλληνες, ένας Αλβανός, ένας Αυστριακός, ένας Γερμανός και ένας Βόσνιος, ενώ ένας ακόμα Κροάτης, που συμπεριλαμβάνεται στη δικογραφία, εξακολουθεί να νοσηλεύεται φρουρούμενος στον Ερυθρό Σταυρό. Στο μεταξύ νωρίτερα μέσα στην ημέρα οδηγήθηκαν ενώπιων του εισαγγελέα οδηγήθηκαν οι 94 συλληφθέντες για τα σοβαρά επεισόδια στη Νέα Φιλαδέλφεια, με τραγικό απολογισμό το θάνατο του 29χρονου Παναγιώτη Κατσουρή. Κόσμος που είχε συγκεντρωθεί από νωρίς ξέσπασε μόλις είδε τους χούλιγκαν της Ντινάμο και ξέσπασε εναντίον του. «Δεν θα φύγετε από εδώ, φασίστες, δολοφόνοι, γ... τον Χίτλερ, φάγατε το παιδί», φώναζαν οι συγκεντρωμένοι προς τους συλληφθέντες, οι οποίοι είχαν καλυμμένα τα πρόσωπά τους. Αυτό που αξίζει να σημειωθεί είναι πως η ογκωδέστατη δικογραφία που διαβιβάστηκε στους εισαγγελείς περιλαμβάνει μόνο κακουργηματικές κατηγορίες, με βασικότερη αυτή της συμμετοχής σε εγκληματική οργάνωση. Μέχρι στιγμής δεν υπάρχουν κατηγορίες για ανθρωποκτονία, καθώς η ΕΛ.ΑΣ. προσπαθεί μέσω DNA να εντοπίσει τον (ή τους) δράστη που με μαχαίρι καραμπίτ έκοψε τη βραχιόνια αρτηρία του άτυχου οπαδού της ΑΕΚ. Ήδη κλιμάκιο της ΕΛ.ΑΣ. έλαβε την Τρίτη (08/08) DNA από τους συλληφθέντες και υπάρχει η αισιοδοξία πως ο δολοφόνος του Μιχάλη Κατσουρή είναι ανάμεσα στους 94 που έχουν οι Αρχές στα χέρια της.",True
newsbomb.gr,https://www.newsbomb.gr/ellada/story/1456721/lefkada-diasosi-pente-atomon-stin-paralia-kathisma,ΕΛΛΑΔΑ,Λευκάδα: Διάσωση πέντε ατόμων στην παραλία Κάθισμα,2023-08-09T15:34:40+03:00,Newsbomb,"Newsbomb Στους δασωθέντες επιβλήθηκαν κυρώσεις. Περιπέτεια για πέντε άτομα, στην παραλία «Κάθισμα» στη Λευκάδα, όταν εξαιτίας των δυσμενών καιρικών συνθηκών που επικρατούσαν στην περιοχή χθες αδυνατούσαν να επιστρέψουν με τα κανό - καγιάκ πίσω στην ακτή. Σύμφωνα με το λιμεναρχείο Λευκάδας, στην περιοχή έπνεαν βορειοδυτικοί άνεμοι εντάσεως 7 μποφόρ και ενώ η τετραμελή οικογένεια αλλοδαπών και ο αλλοδαπός οδηγός της ομάδας βρισκόντουσαν περίπου 400 μέτρα από την παραλία. Άμεσα τέθηκε σε εφαρμογή το τοπικό σχέδιο έκτακτης ανάγκης και στην περιοχή έσπευσαν δύο περιπολικά σκάφη Λ.Σ.-ΕΛ.ΑΚΤ. καθώς και περιπολικό όχημα Λ.Σ.-ΕΛ.ΑΚΤ. από ξηρά, όπου περισυνέλλεξαν τα πέντε άτομα και τα μετέφεραν με ασφάλεια στο λιμάνι της Λευκάδας. Από την οικεία Λιμενική που διενεργεί την προανάκριση, συνελήφθη ο ανωτέρω αλλοδαπός για παράβαση του άρθρου 306 του Π.Κ., ενώ του επιβλήθηκαν και οι προβλεπόμενες διοικητικές κυρώσεις. Πηγή: ΑΠΕ ΜΠΕ ",False
newsbomb.gr,https://www.newsbomb.gr/ellada/ethnika/story/1456720/tourkika-mme-i-rosia-anoigei-prokseniko-grafeio-sta-katexomena,ΕΘΝΙΚΑ,Τουρκικά ΜΜΕ: Η Ρωσία ανοίγει προξενικό γραφείο στα Κατεχόμενα,2023-08-09T15:29:22+03:00,Newsbomb,"Newsbomb Τουρκία: Τι δήλωσε αξιωματούχος της ρωσικής πρεσβείας στη Λευκωσία Η Ρωσία πρόκειται να ξεκινήσει «πολύ σύντομα» την παροχή προξενικών υπηρεσιών στα κατεχόμενα της Κύπρου, δήλωσε αξιωματούχος της ρωσικής πρεσβείας στη Λευκωσία, όπως μεταδίδουν τα τουρκικά μέσα ενημέρωσης, επικαλούμενα το ρωσικό πρακτορείο ΤASS. «Πολύ σύντομα, θα αρχίσουμε να παρέχουμε προξενικές υπηρεσίες στα βόρεια της πόλης της Λευκωσίας. Οι εργασίες θα γίνονται σε τακτική βάση» φέρεται να δήλωσε ο Ρώσος αξιωματούχος. Σύμφωνα με τον ίδιο, αυτό θα γίνει για την εξυπηρέτηση των Ρώσων πολιτών που ζουν στο βόρειο τμήμα του νησιού και σημείωσε ότι οι ΗΠΑ, η Βρετανία, η Γερμανία και η Ιταλία παρέχουν προξενικές υπηρεσίες στα κατεχόμενα εδώ και πολύ καιρό. Περίπου 50 χιλιάδες Ρώσοι πολίτες ζουν στα κατεχόμενα. Το γραφείο της γερμανικής πρεσβείας στα κατεχόμενα εξυπηρετεί επιπλέον αιτήματα παροχής βίζας προς Νορβηγία, Λουξεμβούργο, Βέλγιο, Δανία, Ολλανδία, Ισλανδία. Σύμφωνα με πληροφορίες από τουρκοκυπριακές πηγές, η Ρωσία εξετάζει εδώ και ένα χρόνο το ενδεχόμενο να ανοίξει προξενικό γραφείο στα κατεχόμενα. Με πληροφορίες από ΕΡΤ  Διαβάστε επίσης: Χειμάρρα: Διαδήλωση των ομογενών στις 14/08 υπέρ της απελευθέρωσης Μπελέρη Έτοιμη η πρώτη ελληνική Belharra - Τέλη Σεπτεμβρίου η καθέλκυση του «Κίμωνα» Πολεμική Αεροπορία: Τελετή παράδοσης - παραλαβής των καθηκόντων του διοικητή της 117 Πτέρυγας Μάχης",False
newsbomb.gr,https://www.newsbomb.gr/ellada/story/1456719/kalampaka-eksintaxronos-pyrovolise-ton-aderfo-tou-kai-tampourothike-se-mantri,ΕΛΛΑΔΑ,Καλαμπάκα: Εξηντάχρονος πυροβόλησε τον αδερφό του και ταμπουρώθηκε σε μαντρί,2023-08-09T15:25:55+03:00,Newsbomb,"Newsbomb Μεγάλη επιχείρηση της Αστυνομίας για τη σύλληψή του δράστη. Σοκ στο χωριό Διάβα Καλαμπάκας καθώς ένας εξηντάχρονος πυροβόλησε τον αδερφό του και τράπηκε σε φυγή. Σύμφωνα με τις πρώτες πληροφορίες του Trikalanews.gr υπήρξε διαπληκτισμός της οικογένειας και γρήγορα η κατάσταση ξέφυγε. Το θύμα παρέλαβε τραυματισμένο ασθενοφόρο του ΕΚΑΒ, ενώ σύμφωνα με αυτόπτες μάρτυρες ο φερόμενος ως δράστης τράπηκε σε φυγή και μάλιστα ημίγυμνος και μέσα στα αίματα. Οι ίδιες πληροφορίες αναφέρουν πως κατευθύνθηκε στα βουνά και έχει ταμπουρωθεί σε μαντρί της περιοχής, ενώ η Αστυνομία από την πλευρά της έχει στήσει επιχείρηση για τη σύλληψη του.",False
newsbomb.gr,https://www.newsbomb.gr/ellada/story/1456713/kavala-epixeirisan-na-taksidepsoun-me-ploio-exontas-krymmena-narkotika-stis-aposkeves-tous,ΕΛΛΑΔΑ,Καβάλα: Επιχείρησαν να ταξιδέψουν με πλοίο έχοντας κρυμμένα ναρκωτικά στις αποσκευές τους,2023-08-09T15:16:13+03:00,Newsbomb,"Newsbomb Καβάλα: Ένας 28χρονος και μία 24χρονη συνελήφθησαν χθες στην Καβάλα καθώς διαπιστώθηκε ότι είχαν κρύψει στις αποσκευές τους ναρκωτικές ουσίες. Συγκεκριμένα, σε έλεγχο που διενεργήθηκε από στελέχη του Γραφείου Ασφάλειας του Κεντρικού Λιμεναρχείου Καβάλας, με τη συνδρομή του αστυνομικού σκύλου ανίχνευσης ναρκωτικών ουσιών Θορ, στα δύο παραπάνω άτομα, μετά την αποβίβαση τους από Ι.Χ.Ε. όχημα και πριν από την επιβίβαση τους σε Ε/Γ-Ο/Γ πλοίο, διαπιστώθηκε ότι κατείχαν στις αποσκευές τους: ηρωίνη σε μορφή βράχου μικτού βάρους 89,2 γραμμ., ακατέργαστη κάνναβη μικτού βάρους 6,5 γραμμ., είκοσι επτά δισκία δραστικής ουσίας αλπραζολάμης, δεκαεπτά δισκία δραστικής ουσίας φθοριονιτραζεπάμης και οκτώ δισκία δραστικής ουσίας διαζεπάμης. Σε έρευνα εξάλλου που έγινε στο σπίτι του 28χρονου στη Θεσσαλονίκη από στελέχη της Περιφερειακής Ομάδας Δίωξης Ναρκωτικών (Π.Ο.ΔΙ.Ν.) του Κεντρικού Λιμεναρχείου Θεσσαλονίκης με τη συνδρομή του αστυνομικού σκύλου ανίχνευσης ναρκωτικών ουσιών Μπόμπερ βρέθηκαν: οκτώ δισκία δραστικής ουσίας διαζεπάμη, ένα πλαστικό μπουκάλι που περιείχε άγνωστη ουσία πιθανόν μεθαδόνη μικτού βάρους 112 γραμμ., ένα γυάλινο μπουκαλάκι με δυο μισά δισκία και έξι δισκία με δραστική ουσία τραμαδόλη. Από το Κεντρικό Λιμεναρχείο Καβάλας που διενεργεί την προανάκριση κατασχέθηκαν οι προαναφερόμενες ποσότητες ναρκωτικών ουσιών, ένα Ι.Χ.Ε. όχημα, δύο κινητά τηλέφωνα, ζυγαριές ακριβείας και το χρηματικό ποσό των εξακοσίων δεκαπέντε ευρώ. Διαβάστε επίσης: «Κίνημα της πετσέτας»: Νέα κινητοποίηση στη Χαλκιδική, αυξάνονται οι έλεγχοι στις παραλίες  Φωτιά τώρα στον Μαραθώνα Τζόκερ: Στη Δράμα «παίχτηκε» το «χρυσό δελτίο» που κέρδισε 1,7 εκατ. ευρώ",False
newsbomb.gr,https://www.newsbomb.gr/ellada/story/1456712/akinitopoiithike-amaksostoixia-stin-plakentias,ΕΛΛΑΔΑ,Ακινητοποιήθηκε αμαξοστοιχία στην Πλακεντίας,2023-08-09T15:11:09+03:00,Newsbomb,"Newsbomb Ταλαιπωρία για τους επιβάτες από αεροδρόμιο προς Πειραιά  Η αμαξοστοιχία 1219 (Αεροδρόμιο - Πειραιάς) είναι ακινητοποιημένη στον σταθμό της Δ. Πλακεντίας, λόγω τεχνικού προβλήματος. Αναμένονται καθυστερήσεις.",False
newsbomb.gr,https://www.newsbomb.gr/ellada/story/1456711/kinima-tis-petsetas-nea-kinitopoiisi-sti-xalkidiki-afksanontai-oi-elegxoi-stis-paralies,ΕΛΛΑΔΑ,"«Κίνημα της πετσέτας»: Νέα κινητοποίηση στη Χαλκιδική, αυξάνονται οι έλεγχοι στις παραλίες",2023-08-09T15:07:16+03:00,Newsbomb,"Newsbomb Μέλη του κινήματος συνεχίζουν δυναμικά τις δράσεις για την υπεράσπιση της ελεύθερης πρόσβασης σε δημόσιες παραλίες της χώρας. Πολίτες, με «όπλο» τις πετσέτες, εναντιώνονται στις ξαπλώστρες για να σώσουν τις ελληνικές παραλίες. Το «κίνημα της πετσέτας» εξακολουθεί να «γιγαντώνεται» και μάλιστα, στη Χαλκιδική πραγματοποιήθηκε νέα συγκέντρωση διαμαρτυρίας σήμερα (09/08). Η συγκέντρωση έλαβε χώρα στις 11:00, στη στάση λεωφορείων ανάμεσα στον Όρμο Παναγίας και το Λαγονήσι. «Τα μέλη του κινήματος συνεχίζουν δυναμικά τις δράσεις για την υπεράσπιση του δημόσιου χαρακτήρα των παραλιών», όπως τονίσθηκε στην ανακοίνωση των διοργανωτών. Παράλληλα, αυξάνονται οι έλεγχοι για «πακτωμένες» ομπρέλες που παραμένουν στον αιγιαλό και τη νύχτα με κλειδωμένες ή όχι επάνω τους ξαπλώστρες και καρέκλες, καθώς και σκέτες βάσεις αυτών, με το σκεπτικό ότι ρυπαίνουν και αλλοιώνουν τον χώρο της ακτής.  Ο Δήμος Προποντίδας καλεί τους κατοίκους που έχουν τοποθετήσει μόνιμα ομπρέλες και ξαπλώστρες στις παραλίες να τις απομακρύνουν, αφού η σταθερή παραμονή τους θεωρείται παράνομη.",True
newsbomb.gr,https://www.newsbomb.gr/ellada/story/1456710/fotia-tora-ston-marathona,ΕΛΛΑΔΑ,Φωτιά τώρα στον Μαραθώνα,2023-08-09T14:59:32+03:00,,"Αναστασία - Βασιλική Γκολέμη Συναγερμός σήμανε το μεσημέρι της Τετάρτης έπειτα από πυρκαγιά που ξέσπασε στον Μαραθώνα. Φωτιά ξέσπασε το μεσημέρι της Τετάρτης λίγο πριν τις 15:00 στον Μαραθώνα και συγκεκριμένα στην περιοχή Ριζάρη. #Πυρκαγιά σε χαμηλή βλάστηση στη συμβολή των οδών Αιόλου και Ολυμπιονικών, στον Μαραθώνα Αττικής. Κινητοποιήθηκαν επίγειες και εναέριες δυνάμεις. Σύμφωνα με την Πυροσβεστική Υπηρεσία στο σημείο επιχειρούν επίγειες δυνάμεις με 29 πυροσβέστες, 8 οχήματα και 1 πεζοπόρο τμήμα. Δείτε στη Gallery φωτογραφίες από τη φωτιά που καίει στον Μαραθώνα:  Σημειώνεται ότι η πυρκαγιά καίει χαμηλή βλάστηση και δεν απειλεί κατοικίες καθώς βρίσκεται έξω από το οικιστικό κομμάτι.  #φωτια #marathonas pic.twitter.com/2c29EmupEN Πολύ υψηλός είναι ο κίνδυνος πυρκαγιάς για αύριο, Τετάρτη 09 Αυγούστου, σε πολλές περιοχές της χώρας, με τις δυνάμεις της Πυροσβεστικής και της Πολιτικής Προστασίας να βρίσκονται σε πλήρη ετοιμότητα και εγρήγορση. Για αύριο (09/08), προβλέπεται πολύ υψηλός κίνδυνος πυρκαγιάς (κατηγορία κινδύνου 4) για τις εξής περιοχές, σύμφωνα με το Χάρτη Πρόβλεψης Κινδύνου Πυρκαγιάς που εκδίδει η Γενική Γραμματεία Πολιτικής Προστασίας του Υπουργείου Κλιματικής Κρίσης και Πολιτικής Προστασίας (civilprotection.gov.gr): ⚠ Χάρτης Πρόβλεψης Κινδύνου?για 09/08:? Πολύ υψηλός κίνδυνος 4️⃣ σε:? #Αττική & #Kύθηρα ?#Εύβοια & περιοχές #Βοιωτίας #Κορινθίας #Λακωνίας #Έβρου?#Κρήτη #Κυκλάδες #Κάρπαθο #Κάσο & νησιά βορειοανατολικού #Αιγαίου? Υψηλός κίνδυνος 3️⃣ σε αρκετές περιοχές… pic.twitter.com/6xnTZqsmfK Η Γενική Γραμματεία Πολιτικής Προστασίας (civilprotection.gov.gr) του Υπουργείου Κλιματικής Κρίσης και Πολιτικής Προστασίας έχει ενημερώσει τις αρμόδιες υπηρεσιακά εμπλεκόμενες κρατικές υπηρεσίες, καθώς και τις Περιφέρειες και τους Δήμους των παραπάνω περιοχών, ώστε να βρίσκονται σε αυξημένη ετοιμότητα πολιτικής προστασίας προκειμένου να αντιμετωπίσουν αμέσως τυχόν επεισόδια πυρκαγιών. Παράλληλα, η Γενική Γραμματεία Πολιτικής Προστασίας συνιστά στους πολίτες να είναι ιδιαίτερα προσεκτικοί και να αποφεύγουν ενέργειες στην ύπαιθρο που μπορούν να προκαλέσουν πυρκαγιά από αμέλεια, όπως το κάψιμο ξερών χόρτων και κλαδιών ή υπολειμμάτων καθαρισμού, η χρήση μηχανημάτων που προκαλούν σπινθήρες όπως δισκοπρίονα, συσκευές συγκόλλησης, η χρήση υπαίθριων ψησταριών, το κάπνισμα μελισσών, η ρίψη αναμμένων τσιγάρων κ.ά. Ακόμη, υπενθυμίζεται ότι κατά τη διάρκεια της αντιπυρικής περιόδου απαγορεύεται η καύση των αγρών. Σε περίπτωση που αντιληφθούν φωτιά, οι πολίτες παρακαλούνται να ειδοποιήσουν αμέσως την Πυροσβεστική Υπηρεσία στον αριθμό κλήσης «199».",True
newsbomb.gr,https://www.newsbomb.gr/ellada/story/1456708/tzoker-sti-drama-paixtike-to-xryso-deltio-pou-kerdise-1-7-ekat-evro,ΕΛΛΑΔΑ,"Τζόκερ: Στη Δράμα «παίχτηκε» το «χρυσό δελτίο» που κέρδισε 1,7 εκατ. ευρώ",2023-08-09T14:56:56+03:00,Newsbomb,"Newsbomb Τυχερός παίκτης του Τζόκερ στον Άγιο Αθανάσιο Δράμας, κέρδισε 1,7 εκατομμύρια ευρώ στην πρώτη κατηγορία του παιχνιδιού. Σύμφωνα με σχετική ανακοίνωση, το «χρυσό» δελτίο παίχτηκε στο κατάστημα ΟΠΑΠ της κας Ευτυχίας Μιχαηλίδου. «Ένας φίλος μου δημοσιογράφος με ενημέρωσε το πρωί της Τετάρτης ότι η επιτυχία στην πρώτη κατηγορία του Τζόκερ ήταν στο κατάστημά μου. Η χαρά μου ήταν τεράστια όπως καταλαβαίνετε. Ήταν ένα από τα πιο ευχάριστα πρωινά ξυπνήματα. Σε αυτούς τους δύσκολους καιρούς, είναι μια νότα αισιοδοξίας για όλους», υπογραμμίζει η κα Μιχαηλίδου. Όσον αφορά στο τυχερό δελτίο, η ίδια εξηγεί: «Ο μεγάλος νικητής είχε συμπληρώσει 4 στήλες και έτσι, δίνοντας μόλις 2 ευρώ, έγινε εκατομμυριούχος. Οι αριθμοί μάλιστα ήταν συμπληρωμένοι από τον ίδιο, αφού δεν είχε διαλέξει την τυχαία επιλογή. Δεν γνωρίζω προσωπικά τον τυχερό, όμως πιστεύω πως είναι κάποιος κάτοικος της περιοχής και χαίρομαι που μπορέσαμε να του αλλάξουμε τη ζωή προς το καλύτερο».  Αν και το κατάστημα μετρά ήδη 47 χρόνια λειτουργίας, αυτή ήταν η πρώτη πολύ μεγάλη επιτυχία που καταγράφει. «Το κατάστημά μου είναι ένα από τα παλαιότερα της περιοχής, αφού λειτουργεί εδώ και 47 χρόνια. Το είχε πρώτα ο πατέρας μου 30 χρόνια και εδώ και 17 χρόνια το λειτουργώ εγώ. Είχαμε και στο παρελθόν επιτυχίες, αλλά ποτέ τέτοιου μεγέθους. Έλεγα δεν μπορεί, κάποια στιγμή θα έρθει και σε εμάς μια τόσο μεγάλη επιτυχία. Ε και τελικά ήρθε!», δηλώνει η κ. Μιχαηλίδου. Σύμφωνα με την επίσημη ιστοσελίδα του παιχνιδιού, εκτός από τον μεγάλο υπερτυχερό, η κλήρωση του ΤΖΟΚΕΡ ανέδειξε το βράδυ της Τρίτης και τέσσερις ακόμα νικητές στη δεύτερη κατηγορία οι οποίοι κέρδισαν από 25.993,44 ευρώ. Στην επόμενη κλήρωσή του, το ΤΖΟΚΕΡ μοιράζει τουλάχιστον 600.000 ευρώ. Όσοι επιθυμούν να διεκδικήσουν το μεγάλο έπαθλο του παιχνιδιού μπορούν να καταθέτουν τα δελτία τους στα καταστήματα ΟΠΑΠ ή στο opaponline.gr έως την Πέμπτη στις 21:30. Η κλήρωση θα πραγματοποιηθεί μισή ώρα αργότερα, στις 22:00.",True
newsbomb.gr,https://www.newsbomb.gr/ellada/story/1456707/panoysis-proin-ypourgos-tha-erthoun-ki-alloi-thanatoi-kakos-xrisimopoieitai-o-oros-opadiki-via,ΕΛΛΑΔΑ,"Πανούσης (πρώην Υπουργός): «Θα έρθουν κι άλλοι θάνατοι, κακώς χρησιμοποιείται ο όρος “οπαδική βία”»",2023-08-09T14:55:09+03:00,Newsbomb,"Newsbomb «Μιλάμε για εισβολή και κατάλυση της πολιτείας», υπογράμμισε ο Γιάννης Πανούσης, για τα φονικά επεισόδια στη Νέα Φιλαδέλφεια, όπου σκοτώθηκε και ο οπαδός της ΑΕΚ, Μιχάλης Κατσουρής. «Φανερό είναι ότι θα έρθουν κι άλλοι θάνατοι», προειδοποίησε ο Γιάννης Πανούσης, καθηγητής Εγκληματολογίας και πρώην Υπουργός, αναφερόμενος στη δολοφονία του 29χρονου στη Νέα Φιλαδέλφεια, μιλώντας στο 1ο Πρόγραμμα της ΕΡΤ. «Το ποδόσφαιρο έχει γίνει ένας χώρος πολύ οικείος σε ακραίες οργανώσεις, οι οποίοι βρίσκουν τρόπο να συνεργάζονται με οργανώσεις από άλλα κράτη και να δημιουργούν αυτής της φύσεως τις καταστροφές και τα επεισόδια που εκ των πραγμάτων θα οδηγήσουν και στον θάνατο, είτε η δολοφονία αυτή είναι προσχεδιασμένη για συγκεκριμένο άνθρωπο, επειδή είναι υποστηρικτής μίας άλλης ομάδας, είτε ένα τυχαίο γεγονός, καθώς όταν βγάζει κανείς το μαχαίρι, μπορεί να πετύχει τον οιονδήποτε», τόνισε αρχικά. «Τα κυκλώματα αυτά, αυτές οι οργανώσεις, οι ακραίες, δεν μπορούν να επιβιώσουν, αν δεν λειτουργούν μαζί με την πολιτική διαφθορά, δηλαδή με συγκάλυψη. Δεν γίνεται. Να το κάνεις μία φορά, δύο, τελείωσες, σε διαλύουν. Λοιπόν, γιατί δε διαλύονται ακόμα και οι ελληνικοί σύνδεσμοι; Δεν υπάρχουν οργανωμένες ομάδες ή αν υπάρχουν κάνουν μόνο πολιτισμό και προφανώς είναι και ο άλλος που έχει εντολή να δείρει και αντί να δείρει σκοτώνει, γιατί είναι ο ίδιος τέτοιος τύπος.  Αλλά χωρίς συμφέροντα και χρηματοδοτήσεις, πώς γίνονται όλα αυτά; Πώς μετακινούνται όλοι αυτοί; Δεν ασχολείται κανείς. Το τραγικό γεγονός είναι ότι σκοτώθηκε ένας άνθρωπος· είναι τραγικό, αλλά δεν θα τελειώσει εδώ», τόνισε, σημειώνοντας ότι «τώρα, θα αρχίσουν οι διακρατικό – ιστορικό – πολιτικό – εθνοτικό αντιδράσεις». «Αντιλαμβάνομαι τις συναισθηματικές αντιδράσεις της ελληνικής κοινωνίας που σκοτώνουν ξαφνικά έναν νέο άνθρωπο, με αυτόν τον τρόπο. Αλλά αυτά δεν είναι παρά μίας μέρας, μίας περιόδου. Δεν λύνει κανένα πρόβλημα. Άρα, λοιπόν, πώς λύνεις το πρόβλημα; Δεν υπάρχει άλλος τρόπος, απλώς να μην το κάνεις εν κινήσει. Δηλαδή, STOP. Δεν αρχίζεις και εξυγιαίνεις. Δεν αρχίζεις (σ.σ. το πρωτάθλημα)», επεσήμανε. «Οπαδική βία είναι βία οπαδών μέσα στο γήπεδο κάποια στιγμή, για κάποιον λόγο. Καμία σχέση δεν έχει με εγκληματική ενέργεια εν θερμώ· εδώ, μιλάμε για εισβολή και κατάλυση της πολιτείας. Δηλαδή, άνθρωποι οργανωμένοι, διακόσιοι, δεν ξέρω πόσοι, εισέρχονται μέσα στη χώρα, τη διασχίζουν, μπαίνουν μέσα στον ηλεκτρικό, πάνε οργανωμένα και χτυπούν πολίτες με μαχαίρια, καπνογόνα και άλλους τρόπους, ανθρώπους που ανήκουν σε άλλη ομάδα. Αυτό είναι κατάλυση της πολιτείας με μία εισβολή μέσα στους θεσμούς και στις υπηρεσίες, από την αστυνομία μέχρι το κράτος. Άρα, εδώ δεν έχουμε να κάνουμε με οπαδική βία και κακώς χρησιμοποιείται ο όρος», αποσαφήνισε ο κ. Πανούσης. Ακόμη, έκανε λόγο για μία «αρρωστημένη» ατμόσφαιρα στον χώρο του ποδοσφαίρου και του αθλητισμού. «Την ίδια ώρα που μία ελληνική οικογένεια και όχι μόνο, έχει οικονομικά προβλήματα, εμφανίζονται προκλητικά δισεκατομμύρια, στημένα κέρδη, παράνομοι παράγοντες που αναμειγνύονται σε σκάνδαλα και μέσα ή πλάι από όλα αυτά, γεννιούνται ακραία και εγκληματοειδή πολιτικά στοιχεία. Δηλαδή, αν αναλύσουμε αυτούς τους ανθρώπους –φαντάζομαι ότι μπορεί να γίνει κάποια στιγμή, αν και το ενδιαφέρον είναι αστυνομικό– θα δούμε ότι μπορεί να είχαν ναρκωτικά, βεβαρημένο ποινικό μητρώο, προφανώς να είναι αναμεμειγμένοι σε ακραίες οργανώσεις. Άρα, δεν έχει να κάνει τίποτα με αυτό καθ’ αυτό το αθλητικό γεγονός ενός ποδοσφαιρικού παιχνιδιού», προσέθεσε. Σχετικά με τις ευθύνες και ποιους «βαραίνουν» για την εικόνα που παρουσιάζει το ποδόσφαιρο, εξέφρασε την άποψη πως «είναι μία αλυσίδα που πηγαίνει ακόμη και τριάντα χρόνια πίσω. Ποιος φταίει στην UEFA, ποιος φταίει στην Ελλάδα, την ΕΠΟ, τη Σούπερ Λίγκα, τα σωματεία, τους συνδέσμους; Όπου θες, πας αυτή την ιστορία. Άρα, το “ποιος φταίει”, θα έλεγα ότι δεν είναι ερώτημα. “Τι κάνουμε”, πρέπει να πούμε, γιατί η αναγωγή στο 1990 και στο 2000 που ήταν τελείως διαφορετικά τα γεγονότα, ακόμα και αν είχαμε θανάτους, ήταν με άλλο τρόπο. Γιατί τώρα όταν σκοτώθηκε ο Άλκης ο Καμπανός, θα έρθουν κι άλλοι θάνατοι». «Πίσω από το ποδόσφαιρο γενικά, κρύβεται ένα σύστημα μαύρου χρήματος. Αυτό, λοιπόν, το υπόγειο σύστημα μίας μαύρης οικονομίας που παράγει μπράβους, στο περιθώριο αυτής της λειτουργίας», υποστήριξε ο κ. Πανούσης. «Εφόσον σημειωθούν επεισόδια στο εθνικό πρωτάθλημα, ούτε πρόστιμο, ούτε διεξαγωγή αγώνα χωρίς φιλάθλους αρκούν. «Υποβιβασμός αμέσως. Δηλαδή, αν ξέρει ο άλλος ότι δεν υπάρχει τιμωρία. Ύστερα, οι σύνδεσμοι τι δουλειά κάνουν; Θυμάμαι την τελευταία εικοσαετία τρεις νόμους να έχουν γίνει που τους καταργούν, τους επαναφέρουν, τους κάνουν λέσχες. Τι δουλειά κάνουν οι Σύνδεσμοι ακριβώς σε σχέση με τις μονομαχίες και τα ραντεβού που κάνουν;», αναρωτήθηκε. «Δεν πρόκειται για μία κόντρα της μίας πλατείας με τη διπλανή και ότι γίνονται διακρατικές ιστορίες. Τι δουλειά έχει η Κροατία να σκοτώνει ανθρώπους στην Ελλάδα ή να συμπλέκεται;», ολοκλήρωσε ο καθηγητής Εγκληματολογίας και πρώην Υπουργός.",True
newsbomb.gr,https://www.newsbomb.gr/ellada/astynomiko-reportaz/story/1456703/ipeiros-katasxethikan-dyo-taksi-gia-metafora-paratypon-metanaston,ΑΣΤΥΝΟΜΙΚΟ,Ήπειρος: Κατασχέθηκαν δύο ταξί για μεταφορά παράτυπων μεταναστών,2023-08-09T14:44:40+03:00,Newsbomb,"Newsbomb Στη σύλληψη δύο ημεδαπών προχώρησαν αστυνομικοί του Τμήματος Συνοριακής Φύλαξης Κόνιτσας, σε βάρος των οποίων σχηματίστηκε κακουργηματικού χαρακτήρα δικογραφία για παράβαση της νομοθεσίας περί αλλοδαπών. Όπως αναφέρει το epiruspost.gr, οι αστυνομικοί, σε συνεργασία με κλιμάκιο FRONTEX, εντόπισαν σε περιοχή του Δήμου Πωγωνίου δύο ταξί, που οδηγούσαν οι συλληφθέντες, με κατεύθυνση προς τα ελληνοαλβανικά σύνορα. Κατά τον αστυνομικό έλεγχο βρέθηκαν στα δύο οχήματα συνολικά πέντε αλλοδαποί, οι οποίοι διαπιστώθηκε ότι στερούνται των νόμιμων εγγράφων για την είσοδο και διαμονή τους στη χώρα. Στο πλαίσιο διερεύνησης της υπόθεσης κατασχέθηκαν τα δύο οχήματα, χρηματικό ποσό 600 ευρώ και φορητός ασύρματος. Οι συλληφθέντες οδηγήθηκαν στον Εισαγγελέα Πλημμελειοδικών Ιωαννίνων. Σύμφωνα με πληροφορίες και τα δύο ταξί προερχόταν από περιοχές εκτός Ηπείρου.  Διαβάστε επίσης: Θλίψη στο Ρέθυμνο για το δυστύχημα με τον 23χρονο - Πώς συνέβη το φριχτό τροχαίο Επικοινωνία της υπουργού Τουρισμού και Αθλητισμού της Κροατίας, Ν. Μπρνγιάτς με τον Γιάννη Βρούτση Χανιά: Επιχείρηση «βιομηχανοποίησης γεννήσεων» είχε στήσει το κύκλωμα εμπορίας βρεφών",False
newsbomb.gr,https://www.newsbomb.gr/ellada/story/1456701/thlipsi-sto-rethymno-gia-to-dystyxima-me-ton-23xrono-pos-synevi-to-frixto-troxaio,ΕΛΛΑΔΑ,Θλίψη στο Ρέθυμνο για το δυστύχημα με τον 23χρονο - Πώς συνέβη το φριχτό τροχαίο,2023-08-09T14:38:44+03:00,Newsbomb,"Newsbomb Ρέθυμνο: Συνελήφθη ο οδηγός του γερανοφόρου οχήματος που ενεπλάκη στο τροχαίο Θρήνος και αβάσταχτος πόνος έχει σκεπάσει από νωρίς το πρωί το Ρέθυμνο μετά τον αδόκητο χαμό ενός νέου, μόλις 23 ετών, ο οποίος έχασε τη ζωή του με φριχτσε τροχαίο. Όπως αναφέρει το cretalive.gr, ο νεαρός Νάκο Κρίστιαν, Αλβανικής καταγωγής, έχασε τη ζωή του όταν, ενώ κινούνταν με τη μηχανή του στην περιοχή Μασταμπάς του Ρεθύμνου, συγκρούστηκε πλαγιομετωπικά με γερανοφόρο όχημα/ ελκυστήρα που οδηγούσε ένας Έλληνας ηλικίας 39 ετών. Ο 39χρονος οδηγός της νταλίκας που ενεπλάκη στο θανατηφόρο τροχαίο συνελήφθη, όπως προβλέπεται εκ του νόμου, από τους αστυνομικούς που έσπευσαν στο σημείο του δυστυχήματος. Όλα συνέβησαν στις 8 παρά το πρωί μετά τη σφοδρή πλαγιομετωπική σύγκρουση του γερανοφόρου οχήματος με τη μηχανή, η οποία «καρφώθηκε» στον πίσω τροχό του ελκυστήρα.  Ο θάνατος του 23χρονου Κρίστιαν ήταν ακαριαίος ενώ από τη σφοδρή σύγκρουση ήταν αδύνατον να αναγνωριστεί η ταυτότητα του νεαρού από τους διασώστες του ΕΚΑΒ οι οποίοι έσπευσαν στο σημείο. Μάλιστα η σύγκρουση προκάλεσε δυνατό κρότο με συνέπεια οι κάτοικοι της περιοχής να ξεσηκωθούν, πιστεύοντας ότι έγινε έκρηξη. Το πλήρωμα του ΕΚΑΒ παρέλαβε και τον 18χρονο συνοδηγό της μηχανής και τον μετέφερε στο Νοσοκομείο Ρεθύμνου. Πρόκειται επίσης για αλλοδαπό, Αλβανικής καταγωγής, ο οποίος νοσηλεύεται σε καλή κατάσταση στο νοσοκομείο. Επί ποδός βρέθηκε και η Πυροσβεστική Υπηρεσία που προχώρησε σε πλύση του οδοστρώματος. Διαβάστε επίσης: Τραγωδία στη Γαλλία: Τουλάχιστον εννέα νεκροί μετά τη φωτιά σε εξοχική κατοικία Χανιά: Επιχείρηση «βιομηχανοποίησης γεννήσεων» είχε στήσει το κύκλωμα εμπορίας βρεφών Πάτρα: Προφυλακιστέος κρίθηκε ο 35χρονος που κατηγορείται για τη δολοφονία της θείας του",False
newsbomb.gr,https://www.newsbomb.gr/ellada/story/1456700/epikoinonia-tis-ypourgoy-tourismoy-kai-athlitismoy-tis-kroatias-n-brngiats-me-ton-gianni-vroytsi,ΕΛΛΑΔΑ,"Επικοινωνία της υπουργού Τουρισμού και Αθλητισμού της Κροατίας, Ν. Μπρνγιάτς με τον Γιάννη Βρούτση",2023-08-09T14:30:47+03:00,Newsbomb,"Newsbomb Η Υπουργός Αθλητισμού της Κροατίας ζήτησε την παραδειγματική τιμωρία των δραστών για τα επεισόδια στη Νέα Φιλαδέλφεια. Η Υπουργός Τουρισμού και Αθλητισμού της Κροατίας, Νικολίνα Μπρνγιάτς, επικοινώνησε τηλεφωνικά με τον Αναπληρωτή Υπουργό Αθλητισμού, Γιάννη Βρούτση, εκφράζοντας τη βαθιά λύπη και τα συλλυπητήρια της για όσα τραγικά και αδιανόητα συνέβησαν στη Νέα Φιλαδέλφεια το βράδυ της Δευτέρας (7/8), καταδικάζοντάς τα απερίφραστα. Ο κ. Βρούτσης και η κ. Μπρνγιάτς συζήτησαν για τα απαράδεκτα περιστατικά βίας και χουλιγκανισμού, τα οποία δεν είναι αποδεκτά και δεν χωρούν στο ποδόσφαιρο και γενικά στον αθλητισμό. Η Υπουργός Αθλητισμού της Κροατίας ζήτησε την παραδειγματική τιμωρία των δραστών, προσφέροντας κάθε δυνατή συνδρομή της. Ο Αναπληρωτής Υπουργός την ευχαρίστησε και την προσκάλεσε στην Ελλάδα, προκειμένου να συνεχιστούν από κοντά οι συζητήσεις και η διμερής συνεργασία, με στόχο τη δημιουργία ενός κοινού πλαισίου για την αντιμετώπιση του διεθνούς φαινομένου της έξαρσης της οπαδικής βίας.",False
newsbomb.gr,https://www.newsbomb.gr/ellada/story/1456689/tragodia-sti-gallia-toulaxiston-ennea-nekroi-meta-ti-fotia-se-eksoxiki-katoikia,ΕΛΛΑΔΑ,Τραγωδία στη Γαλλία: Τουλάχιστον εννέα νεκροί μετά τη φωτιά σε εξοχική κατοικία,2023-08-09T14:23:48+03:00,Newsbomb,"Newsbomb Οι πυροσβεστικές δυνάμεις εντόπισαν εννέα σορούς, ύστερα από πυρκαγιά που «ξέσπασε» σε οίκημα που φιλοξενούσε νέους με αναπηρία, στη βορειοανατολική Γαλλία. Τραγωδία στη βορειοανατολική Γαλλία, μετά την εκδήλωση φωτιάς σε εξοχική κατοικία που φιλοξενούσε ανθρώπους με μαθησιακές δυσκολίες. Οι πυροσβεστικές δυνάμεις εντόπισαν εννέα σορούς, σύμφωνα με το BFMTV. Νωρίτερα, είχε αναφερθεί ότι ένδεκα άνθρωποι αγνοούνταν μετά την εκδήλωση φωτιάς σε εξοχική κατοικία που φιλοξενούσε νέους με αναπηρία, στην πόλη Βίντζενχαϊμ της βορειοανατολικής Γαλλίας, κοντά στα σύνορα με τη Γερμανία. Δεκαεπτά άνθρωποι απομακρύνθηκαν από την εξοχική κατοικία σε επιχείριση εκκένωσης και τουλάχιστον ένας έχει μεταφερθεί στο νοσοκομείο. Σχεδόν 80 πυροσβέστες έσπευσαν στο Βίντζενχαϊμ για να σβήσουν τη φωτιά που «ξέσπασε» σε ακίνητο το οποίο χρησιμοποιείται από φιλανθρωπικό ίδρυμα και στεγάζει νέους με μαθησιακές δυσκολίες. Δίδοντας επιβεβαίωση για την εν εξελίξει επιχείρηση, ο Υπουργός Εσωτερικών, Ζεράλντ Νταρμανέν, ανέφερε ότι ενδέχεται να υπάρχουν πολλά θύματα από την πυρκαγιά. Η φωτιά έχει τεθεί υπό έλεγχο. «Απέναντι σε αυτήν την τραγωδία, οι σκέψεις μου πηγαίνουν στα θύματα, τους τραυματίες, τους κοντινούς τους ανθρώπους. Ευχαριστώ τις δυνάμεις ασφαλείας και τα σωστικά συνεργεία μας, που κινητοποιήθηκαν», έγραψε ο Πρόεδρος της Γαλλίας, Εμανουέλ Μακρόν, στα κοινωνικά δίκτυα.  Το συλλυπητήριο μήνυμα του Εμανουέλ Μακρόν:",False
newsbomb.gr,https://www.newsbomb.gr/ellada/story/1456696/xania-epixeirisi-viomixanopoiisis-genniseon-eixe-stisei-to-kykloma-emporias-vrefon,ΕΛΛΑΔΑ,Χανιά: Επιχείρηση «βιομηχανοποίησης γεννήσεων» είχε στήσει το κύκλωμα εμπορίας βρεφών,2023-08-09T14:19:32+03:00,Newsbomb,"Newsbomb Χανιά: Εξαρθρώθηκε από την ΕΛ.ΑΣ εγκληματική οργάνωση που δραστηριοποιούνταν στην κατ’ επάγγελμα εμπορία ανθρώπων μέσω της «βιομηχανοποίησης γεννήσεων» Εγκληματική οργάνωση, τα μέλη της οποίας δραστηριοποιούνταν στην κατ' επάγγελμα εμπορία ανθρώπων μέσω της «βιομηχανοποίησης γεννήσεων», εκμεταλλευόμενοι γυναίκες, ως δότριες ωαρίων ή παρένθετες μητέρες, σε παράνομες υιοθεσίες βρεφών καθώς και στην εξαπάτηση ασθενών με εικονικές ιατρικές πράξεις, εξαρθρώθηκε από το Τμήμα Αντιμετώπισης Οργανωμένου Εγκλήματος της Γενικής Περιφερειακής Αστυνομικής Διεύθυνσης Κρήτης. Σύμφωνα με επίσημη ενημέρωση από την ΕΛ.ΑΣ , για την αποδόμηση της εγκληματικής οργάνωσης πραγματοποιήθηκε τις πρωινές ώρες χθες, Τρίτη 8 Αυγούστου 2023, ευρείας κλίμακας αστυνομική επιχείρηση σε Κρήτη, Αθήνα και Θεσσαλονίκη, με τη συμμετοχή αστυνομικών του Τμήματος Αντιμετώπισης Οργανωμένου Εγκλήματος Κρήτης, της Υποδιεύθυνσης Ασφαλείας Χανίων, της Υποδιεύθυνσης Ναρκωτικών Αττικής, της Υποδιεύθυνσης Αντιμετώπισης Οργανωμένου Εγκλήματος και Εμπορίας Ανθρώπων Θεσσαλονίκης, της Υποδιεύθυνσης Ασφαλείας Αικατερίνης, του Τμήματος Ψηφιακών Πειστηρίων της Διεύθυνσης Εγκληματολογικών Ερευνών του Αρχηγείου της Ελληνικής Αστυνομίας, με τη συνδρομή και του ΣΔΟΕ. Κατά τη διάρκεια της επιχείρησης σύμφωνα με την ανακοίνωση, συνελήφθησαν οχτώ μέλη της οργάνωσης, μεταξύ των οποίων τα δύο αρχηγικά, καθώς και ένα άτομο, μη μέλος, ενώ στη δικογραφία περιλαμβάνονται ακόμα δύο άτομα, τα στοιχεία των οποίων έχουν ταυτοποιηθεί και αναζητούνται. Σε βάρος τους σχηματίσθηκε δικογραφία για κατά περίπτωση- συγκρότηση και ένταξη σε εγκληματική οργάνωση, εμπορία ανθρώπων, μεσολάβηση σε υιοθεσία ανηλίκου κατ' επάγγελμα, παραβάσεις του νόμου περί εφαρμογής της ιατρικώς υποβοηθούμενης αναπαραγωγής, πλαστογραφία, διατάραξη οικογενειακής τάξης, απάτη, σωματική βλάβη και παράβαση της νομοθεσίας για τα ναρκωτικά.  Προηγήθηκε κατάλληλη αξιοποίηση πληροφοριακών στοιχείων και από την επακόλουθη, μεθοδική έρευνα, προέκυψε ότι τα μέλη της οργάνωσης, είχαν ενταχθεί σε αυτή με συγκεκριμένη ιεραρχική δομή, έχοντας διαρκή και πολυετή παράνομη δράση στην εμπορία ωαρίων, σε εξωσωματικές γονιμοποιήσεις καθώς και σε υιοθεσίες βρεφών. Πιο αναλυτικά, έχοντας ως χώρο της παράνομης δράσης τους κέντρο γονιμότητας σε περιοχή της Κρήτης, τα δύο αρχηγικά μέλη-διευθυντές της κλινικής, στρατολογούσαν «μεσίτριες» σε Κρήτη, Θεσσαλονίκη αλλά και στο εξωτερικό, με σκοπό να εντοπίσουν και να αποσπάσουν τη συναίνεση από ευάλωτες αλλοδαπές γυναίκες ώστε να τις μεταφέρουν στο εσωτερικό της χώρας και να τις εκμεταλλευτούν ως δότριες ωαρίων ή παρένθετες μητέρες. Στη συνέχεια, το δίκτυο «μεσιτριών» μετέφερε στο εσωτερικό της χώρας τις αλλοδαπές γυναίκες ώστε μέσω της εκμετάλλευσης αυτών να ικανοποιήσουν αιτήματα «πελατών» της οργάνωσης απ' όλο τον κόσμο (ζευγάρια τα οποία δεν μπορούσαν να τεκνοποιήσουν, μοναχικοί άνδρες ή ομόφυλα ζευγάρια), που δεν πληρούσαν τις νόμιμες προϋποθέσεις. Ακολούθως οι γυναίκες είτε υποβάλλονταν σε ειδική θεραπεία ως δότριες ωαρίων, τα οποία χρησιμοποιούνταν σε μεθόδους εξωσωματικής γονιμοποίησης, αλλά και σε προγράμματα παρένθετης μητρότητας είτε εντάσσονταν σε ελεγχόμενους χώρους που χρησιμοποιούσε η εγκληματική οργάνωση, με σκοπό να κυοφορήσουν σε περιβάλλον εργασιακής εκμετάλλευσης κατά παρέκκλιση της σχετικής νομοθεσίας (υπέρβαση ορίου ηλικίας, πλαστές δικαστικές αποφάσεις, ανακριβές, ελλιπές ή ανύπαρκτο ιατρικό ιστορικό) και εν συνεχεία, έναντι αμοιβής, να παραδώσουν τα βρέφη. Σε κάποιες περιπτώσεις, πριν οι γυναίκες χρησιμοποιηθούν ως παρένθετες μητέρες, τις εκμεταλλεύονταν περαιτέρω, λαμβάνοντας και από αυτές ωάρια. Για να πετύχουν τον σκοπό τους, τα μέλη της οργάνωσης, προέβαιναν σε πλήθος επιμέρους εγκληματικών πράξεων και συγκεκριμένα κατάρτιζαν πλαστά δικαιολογητικά με σκοπό την έκδοση δικαστικής απόφασης, για άτομα τα οποία δεν πληρούσαν τις νόμιμες προϋποθέσεις και σε συνεργασία με κλινικές, ιατρικά εργαστήρια και ιατρούς, παραποιούσαν καταχωρήσεις ωοληψιών, παραποιούσαν ιατρικά έγγραφα, κατάρτιζαν εικονικά μισθωτήρια και εικονικά σύμφωνα συμβίωσης. Παράλληλα, σε περιστατικά ενδιαφερόμενων γονέων από χώρες όπου απαγορευόταν η διαδικασία απόκτησης τέκνου μέσω παρένθετης μητέρας, δήλωναν τις γεννήσεις ως υιοθεσίες. Επιπλέον, διαπιστώθηκε ότι, ενεργούσαν ως μεσολαβητές σε παράνομες υιοθεσίες βρεφών έναντι χρηματικού ανταλλάγματος ενώ προέβαιναν και στη συστηματική εξαπάτηση γυναικών ισχυριζόμενοι ψευδώς ότι υπέβαλαν αυτές σε πράξη εμβρυομεταφοράς. Τα μέλη της οργάνωσης είχαν οργανωθεί έχοντας διακριτούς ρόλους, ως ακολούθως: Αρχηγός και συντονιστής της ομάδας ήταν 73χρονος ημεδαπός ιατρός, ιδρυτής και διαχειριστής της κλινικής. Κατεύθυνε τις «μεσίτριες» και επόπτευε την νομική διεκπεραίωση των προγραμμάτων παρένθετης μητρότητας ενώ καθοδηγούσε τα υπόλοιπα μέλη προκειμένου να εναρμονίσουν τα στοιχεία που θα περιλαμβάνονταν στην εκάστοτε απόφαση με την ακολουθούμενη από αυτούς έκνομη διαδικασία. Επίσης, με χρήματα της οργάνωσης χρηματοδοτούσε τη μίσθωση οικιών σε περιοχή της Κρήτης για προσωρινή στέγαση των κυοφόρων.44χρονος ημεδαπός, δεύτερος στην ιεραρχία, ο οποίος λάμβανε οδηγίες μόνο από τον αρχηγό. Ο ρόλος του ήταν να εποπτεύει, να κατευθύνει και να συντονίζει τα καθήκοντα και τις δράσεις των άλλων μελών. Επίσης, ενεργούσε ιατρικές πράξεις στα θύματα εμπορίας ανθρώπων και προέβαινε σε παραποιημένες καταχωρήσεις των ωοληψιών στο Μητρώο Δοτριών. Μια 44χρονη και μια 37χρονη είχαν ως βασική αρμοδιότητα να επιβλέπουν, να μεταφέρουν, να φροντίζουν για την διαμονή και την καταβολή των νομιμοφανών αμοιβών καθώς και να χορηγούν τα φάρμακα στις παρένθετες μητέρες. Η 37χρονη λειτουργούσε επίσης ως μεσίτρια ενώ η 44χρονη διεκπεραίωνε τη σύναψη εικονικών μισθωτηρίων, την πλαστογράφηση δικαστικών υποθέσεων κ.λπ. Η αμοιβή τους για κάθε παρένθετη μητέρα που εισήγαγαν στη διαδικασία ξεκινούσε από 5.000 ευρώ και η μηνιαία αμοιβή για την εποπτεία τους από το δικαστήριο έως και τον τοκετό από 300-600 ευρώ. Μια 41χρονη ημεδαπή ως βοηθός εμβρυολόγου συμμετείχε από κοινού με τον 44χρονο υπαρχηγό σε ωοληψίες γενετικού υλικού καθώς και σε εμβρυομεταφορές στα σώματα γυναικών. Επιπλέον, ασχολούνταν με την εξεύρεση ενδιαφερόμενων άτεκνων και ομόφυλων ζευγαριών από την Ιταλία, με την συγκέντρωση των απαραίτητων δικαιολογητικών καθώς και με τη παροχή της πατρικής της οικίας για διαμονή των παρένθετων μητέρων και δοτριών. Επίσης, από τις εικονικές πράξεις εμβρυομεταφοράς το παράνομο όφελος ξεπερνά κατά πολύ τις 120.000 ευρώ. Σε έρευνες που πραγματοποιήθηκαν σε οικίες βρέθηκαν και κατασχέθηκαν συνολικά πλήθος εγγράφων (δικαστικών αποφάσεων, ιατρικών φακέλων, συμφώνων συμβίωσης, ιδιωτικών συμφωνητικών), πλήθος ψηφιακών πειστηρίων (usb, σκληροί δίσκοι, στοιχεία τηλεφωνίας), χειρόγραφες σημειώσεις και ατζέντες που επιβεβαίωναν τις «νομιμοφανείς» καταβολές των χρημάτων στα θύματα εμπορίας, 90.475 ευρώ ως προερχόμενο από εγκληματικές δραστηριότητες, προπληρωμένες κάρτες καθώς και μικροποσότητα κοκαΐνης. Στο πλαίσιο της επιχείρησης, εντοπίστηκαν 30 αλλοδαπές γυναίκες, δότριες ωαρίων ή έγκυες γυναίκες με τη διαδικασία της παρένθετης μητρότητας, οι οποίες εξετάσθηκαν παρουσία ψυχολόγου της Ελληνικής Αστυνομίας. Επιπλέον, ενημερώθηκε ο διεθνής μη κερδοσκοπικός και μη κυβερνητικός οργανισμός Α21, αρμόδιος φορέας για την φροντίδα και ενίσχυση των θυμάτων εμπορίας, ο οποίος απέστειλε κλιμάκιο στήριξης - διαχείρισης των γυναικών. Παράλληλα, ενημερώθηκε η Εθνική Αρχή Ιατρικώς Υποβοηθούμενης Αναπαραγωγής για τις δικές της περαιτέρω ενέργειες, ενώ από το ΣΔΟΕ διενεργείται οικονομικός και φορολογικός έλεγχος, καθώς και έρευνα για άλλες δραστηριότητες της εγκληματικής οργάνωσης. Οι συλληφθέντες οδηγούνται στην αρμόδια εισαγγελική Αρχή, ενώ το προανακριτικό έργο για την εξακρίβωση του πλήρους εύρους της εγκληματικής τους δραστηριότητας συνεχίζεται. Διαβάστε επίσης: Πάτρα: Προφυλακιστέος κρίθηκε ο 35χρονος που κατηγορείται για τη δολοφονία της θείας του Θεσσαλονίκη: Έξι πυρσούς, κράνη και σιδερένια δοκό είχαν οι συλληφθέντες οπαδοί του ΠΑΟΚ Νέα Φιλαδέλφεια: Στον Ερυθρό Σταυρό 3 Έλληνες και 1 Κροάτης - Στο νοσοκομείο η μητέρα του Μιχάλη",False
newsbomb.gr,https://www.newsbomb.gr/ellada/astynomiko-reportaz/story/1456693/patra-profylakisteos-krithike-o-35xronos-pou-katigoreitai-gia-ti-dolofonia-tis-theias-tou,ΑΣΤΥΝΟΜΙΚΟ,Πάτρα: Προφυλακιστέος κρίθηκε ο 35χρονος που κατηγορείται για τη δολοφονία της θείας του,2023-08-09T14:01:53+03:00,Newsbomb,"Newsbomb Στη φυλακή οδηγείται ο 35χρονος, ο οποίος συνελήφθη με την κατηγορία της ανθρωποκτονίας της 55χρονης θείας του. Προφυλακιστέος κρίθηκε σήμερα (09/08) ο 35χρονος μετά την απολογία του, ο οποίος συνελήφθη για την ανθρωποκτονία της 55χρονης θείας του, στο σπίτι της στην οδό Μπουκαούρη, την 26η Ιουλίου. Πριν από επτά χρόνια, είχε κατηγορηθεί για τη δολοφονία της 53χρονης μητέρας του και αδελφής της 55χρονης που δολοφονήθηκε την περασμένη εβδομάδα. Ο 35χρονος είχε οδηγηθεί ενώπιον των εισαγγελικών αρχών την περασμένη Παρασκευή (04/08). Τού ασκήθηκε ποινική δίωξη για ανθρωποκτονία από πρόθεση, ενώ εις βάρος του εκκρεμούσε και καταδικαστική απόφαση για την άλλη υπόθεση. Υπάρχουν σοβαρά στοιχεία εναντίον του σε σχέση με την εγκληματική ενέργεια. Κάμερες ασφαλείας που διαθέτουν οι αστυνομικοί, εμφανίζουν τον 35χρονο να βγαίνει από το σπίτι της γυναίκας το επίμαχο διάστημα που προσδιορίζεται ιατροδικαστικά η δολοφονία, δηλαδή την Τετάρτη 26 Ιουλίου, φορώντας περούκα, μάσκα και χειρουργικά γάντια. Τη 19η Ιουλίου 2016, στο ίδιο σπίτι αλλά σε διαφορετικό όροφο όπου βρέθηκε δολοφονημένη η 55χρονη, είχε τραυματισθεί θανάσιμα με χτυπήματα από γροθιές και ρόπαλο στο κεφάλι η 53χρονη –τότε– αδελφή της. Η 55χρονη βρέθηκε δολοφονημένη στο σπίτι της από φιλικό της πρόσωπο, το οποίο και ειδοποίησε την Αστυνομία. Ο 35χρονος επιβιβάσθηκε σε λεωφορείο του υπεραστικού ΚΤΕΛ Αχαΐας και ταξίδεψε με προορισμό την Κόρινθο και στη συνέχεια, με ταξί, στο Λουτράκι, όπου για μικρό χρονικό διάστημα έμεινε σε τροχόσπιτο φιλικού του προσώπου. ",False
newsbomb.gr,https://www.newsbomb.gr/ellada/story/1456691/poly-ypsilos-kindynos-pyrkagias-ayrio-gia-tin-perifereia-voreiou-aigaiou,ΕΛΛΑΔΑ,Πολύ υψηλός κίνδυνος πυρκαγιάς αύριο για την περιφέρεια Βορείου Αιγαίου,2023-08-09T13:55:01+03:00,Newsbomb,"Newsbomb Πολύ υψηλός κίνδυνος πυρκαγιάς (κατηγορία κινδύνου 4) προβλέπεται αύριο για την περιφέρεια Βορείου Αιγαίου, σύμφωνα με το Χάρτη Πρόβλεψης Κινδύνου Πυρκαγιάς που εκδίδει η γενική γραμματεία Πολιτικής Προστασίας του υπουργείου Κλιματικής Κρίσης και Πολιτικής Προστασίας (civilprotection.gov.gr). Ειδικότερα πολύ υψηλός κίνδυνος πυρκαγιάς προβλέπεται αύριο για την: Η γενική γραμματεία Πολιτικής Προστασίας (civilprotection.gov.gr) του υπουργείου Κλιματικής Κρίσης και Πολιτικής Προστασίας έχει ενημερώσει τις αρμόδιες υπηρεσιακά εμπλεκόμενες κρατικές υπηρεσίες, καθώς και τις Περιφέρειες και τους Δήμους των ανωτέρω περιοχών, ώστε να βρίσκονται σε αυξημένη ετοιμότητα πολιτικής προστασίας προκειμένου να αντιμετωπίσουν άμεσα τυχόν επεισόδια πυρκαγιών. Παράλληλα, η γενική γραμματεία Πολιτικής Προστασίας συνιστά στους πολίτες να είναι ιδιαίτερα προσεκτικοί και να αποφεύγουν ενέργειες στην ύπαιθρο που μπορούν να προκαλέσουν πυρκαγιά από αμέλεια, όπως το κάψιμο ξερών χόρτων και κλαδιών ή υπολειμμάτων καθαρισμού, η χρήση μηχανημάτων που προκαλούν σπινθήρες όπως δισκοπρίονα, συσκευές συγκόλλησης, η χρήση υπαίθριων ψησταριών, το κάπνισμα μελισσών, η ρίψη αναμμένων τσιγάρων, κ.α. Επίσης, υπενθυμίζεται ότι κατά τη διάρκεια της αντιπυρικής περιόδου απαγορεύεται η καύση των αγρών.  Σε περίπτωση που αντιληφθούν πυρκαγιά, οι πολίτες παρακαλούνται να ειδοποιήσουν αμέσως την Πυροσβεστική Υπηρεσία στον αριθμό κλήσης 199. Για περισσότερες πληροφορίες και οδηγίες αυτοπροστασίας από τους κινδύνους των δασικών πυρκαγιών, οι πολίτες μπορούν να επισκεφθούν την ιστοσελίδα της Γενικής Γραμματείας Πολιτικής Προστασίας στην ηλεκτρονική διεύθυνση civilprotection.gov.gr. Διαβάστε επίσης: Θεσσαλονίκη: Έξι πυρσούς, κράνη και σιδερένια δοκό είχαν οι συλληφθέντες οπαδοί του ΠΑΟΚ Νέα Φιλαδέλφεια: Στον Ερυθρό Σταυρό 3 Έλληνες και 1 Κροάτης - Στο νοσοκομείο η μητέρα του Μιχάλη Βόλος: Περιπέτεια με αδέσποτο σκύλο για μια παρέα στον πεζόδρομο των Αλυκών",False
newsbomb.gr,https://www.newsbomb.gr/ellada/astynomiko-reportaz/story/1456688/thessaloniki-eksi-pyrsoys-krani-kai-siderenia-doko-eixan-oi-syllifthentes-opadoi-tou-paok,ΑΣΤΥΝΟΜΙΚΟ,"Θεσσαλονίκη: Έξι πυρσούς, κράνη και σιδερένια δοκό είχαν οι συλληφθέντες οπαδοί του ΠΑΟΚ",2023-08-09T13:49:41+03:00,Newsbomb,"Newsbomb Θεσσαλονίκη: Τα άτομα που συνελήφθησαν είναι ηλικίας 21, 26 και 27 ετών και θα οδηγηθούν στον εισαγγελέα Ανακοίνωση εξέδωσε η Ελληνική Αστυνομία για τη σύλληψη τριών οπαδών στη Θεσσαλονίκη, οι οποίοι εντοπίστηκαν χθες να έχουν στην κατοχή τους όπλα και πυρσούς. Αστυνομικοί της Υποδιεύθυνσης Αντιμετώπισης Βίας σε Αθλητικούς Χώρους, του Τμήματος Πρόληψης και Καταστολής Εγκληματικότητας της Διεύθυνση Ασφαλείας Θεσσαλονίκης, καθώς και της Διεύθυνσης Άμεσης Δράσης συνέλαβαν τρεις ημεδαπούς ηλικίας 21, 26 και 27 ετών, σε βάρος των οποίων σχηματίστηκε δικογραφία για τα, κατά περίπτωση, αδικήματα που αφορούν την παράβαση της νομοθεσίας περί όπλων, περί φωτοβολίδων & πυροτεχνημάτων, καθώς και βίας με αφορμή αθλητικές εκδηλώσεις. Συγκεκριμένα, κατά τους ελέγχους των αστυνομικών προσήχθησαν συνολικά δεκαέξι άτομα, ενώ συνελήφθησαν οι προαναφερόμενοι τρεις, στην κατοχή των οποίων βρέθηκαν και κατασχέθηκαν συνολικά έξι ναυτικοί πυρσοί, καθώς και μία σιδερένια δοκός. Επιπλέον βρέθηκαν full face και κράνη. Σύμφωνα με αστυνομικές πηγές, τα άτομα που συνελήφθησαν είναι οπαδοί του ΠΑΟΚ και φέρεται να ρωτούσαν πολίτες «τι ομάδα είσαι». Οι συλληφθέντες με τη σχηματισθείσα σε βάρος τους δικογραφίας θα οδηγηθούν στον αρμόδιο Εισαγγελέα.  Αναλυτικά η ανακοίνωση της ΕΛΑΣ: «Στο πλαίσιο ελέγχων για την αντιμετώπιση και αποτροπή έκνομων ενεργειών, οι οποίες σχετίζονται με επικείμενες αθλητικές εκδηλώσεις στην πόλη της Θεσσαλονίκης, αστυνομικοί της Υποδιεύθυνσης Αντιμετώπισης Βίας σε Αθλητικούς Χώρους, του Τμήματος Πρόληψης και Καταστολής Εγκληματικότητας της Διεύθυνση Ασφαλείας Θεσσαλονίκης, καθώς και της Διεύθυνσης Άμεσης Δράσης, προέβησαν στην σύλληψη τριών (3) ατόμων. Πρόκειται για ημεδαπούς, ηλικίας 21, 26 και 27 ετών, σε βάρος των οποίων σχηματίστηκε δικογραφία για τα, κατά περίπτωση, αδικήματα που αφορούν την παράβαση της νομοθεσίας περί όπλων, περί φωτοβολίδων & πυροτεχνημάτων, καθώς και βίας με αφορμή αθλητικές εκδηλώσεις. Αναλυτικότερα, κατόπιν εκπόνησης ειδικού επιχειρησιακού σχεδιασμού, μεικτά συνεργεία αποτελούμενα από αστυνομικούς των προρρηθεισών υπηρεσιών, βραδινές ώρες χθες (8-9-2023), πραγματοποίησαν πληθώρα ελέγχων σε οχήματα σε περιοχές της ανατολικής Θεσσαλονίκης. Κατά τους ελέγχους προσήχθησαν συνολικά δεκαέξι (16) άτομα, ενώ συνελήφθησαν οι προαναφερόμενοι τρεις, στην κατοχή των οποίων βρέθηκαν και κατασχέθηκαν συνολικά έξι (6) ναυτικοί πυρσοί, καθώς και μία σιδερένια δοκός. Οι συλληφθέντες με τη σχηματισθείσα σε βάρος τους δικογραφίας, θα οδηγηθούν στον αρμόδιο Εισαγγελέα». Διαβάστε επίσης: Βόλος: Περιπέτεια με αδέσποτο σκύλο για μια παρέα στον πεζόδρομο των Αλυκών Θήβα: Στο «σφυρί» βγαίνει σπίτι οικογένειας με δύο ανήλικα παιδιά – Κάλεσμα για κινητοποίηση Νέα Φιλαδέλφεια: Οι Κροάτες επιμένουν ότι Έλληνας μαχαίρωσε τον Μιχάλη",False
newsbomb.gr,https://www.newsbomb.gr/ellada/story/1456690/nea-filadelfeia-ston-erythro-stavro-3-ellines-kai-1-kroatis-sto-nosokomeio-i-mitera-tou-mixali,ΕΛΛΑΔΑ,Νέα Φιλαδέλφεια: Στον Ερυθρό Σταυρό 3 Έλληνες και 1 Κροάτης - Στο νοσοκομείο η μητέρα του Μιχάλη,2023-08-09T13:48:28+03:00,Newsbomb,"Newsbomb Νέα Φιλαδέλφεια: Στον Ερυθρό Σταυρό μεταφέρθηκε και η μητέρα του 29χρονου Μιχάλη, καθώς κρίθηκε από τους ιατρούς ότι είναι απαραίτητη η προληπτική της παραμονή στο νοσοκομείο όπου και νοσηλεύεται. Στον νοσοκομείο «Ερυθρός Σταυρός» εξακολουθούν να νοσηλεύονται, μετά τα αιματηρά επεισόδια στη Νέα Φιλαδέλφεια, τρεις Έλληνες και ένα Κροάτης. Συγκεκριμένα ένας 48χρονος Έλληνας εισήχθη στη Νευροχειρουργική Κλινική, ένας 26χρονος νοσηλεύεται στο ίδιο τμήμα με κρανιοεγκεφαλικές κακώσεις και ένας 47χρονος έχρηζε επίσης νοσηλείας. Στο ίδιο νοσοκομείο νοσηλεύεται και ένας Κροάτης ηλικίας 47 ετών, ως πολυτραυματίας, ο οποίος εισήχθη στη χειρουργική κλινική. Τέλος, στον Ερυθρό Σταυρό μεταφέρθηκε και η μητέρα του 29χρονου Μιχάλη, καθώς κρίθηκε από τους ιατρούς ότι είναι απαραίτητη η προληπτική της παραμονή στο νοσοκομείο όπου και νοσηλεύεται  1) Ημεδαπός υπήκοος, (48 ετών), νοσηλεύεται στη Νευροχειρουργική Κλινική, η κατάστασή του είναι σταθερή, είναι απύρετος και λαμβάνει φαρμακευτική αγωγή, γίνεται περαιτέρω εργαστηριακός έλεγχος2) Ημεδαπός υπήκοος, (47 ετών), νοσηλεύεται στη Νευροχειρουργική Κλινική και η κατάσταση του είναι σταθερή, είναι απύρετος και λαμβάνει φαρμακευτική αγωγή, γίνεται περαιτέρω εργαστηριακός έλεγχος3) Ημεδαπός υπήκοος, (26 ετών), νοσηλεύεται στη Νευροχειρουργική Κλινική και η κατάσταση του είναι σταθερή, είναι απύρετος και λαμβάνει φαρμακευτική αγωγή, γίνεται περαιτέρω εργαστηριακός έλεγχος4) Αλλοδαπός υπήκοος, (37 ετών), νοσηλεύεται στην Α' Χειρουργική Κλινική, η κατάσταση του είναι σταθερή και φρουρείται από την αστυνομία. Λόγω κοιλιακού άλγους το οποίο ανέφερε σήμερα το πρωί κατά την κλινική εξέταση, θα υποβληθεί σε νέο εργαστηριακό και απεικονιστικό έλεγχο.5) Επιπλέον, εισήχθη από 08/08/2023 και νοσηλεύεται η μητέρα του θανόντος Κ.Μ., στην Β ́ Καρδιολογική Κλινική, σταθερή και ασυμπτωματική.Εκ της Διοικήσεως του Νοσοκομείου",False
newsbomb.gr,https://www.newsbomb.gr/ellada/story/1456686/volos-peripeteia-me-adespoto-skylo-gia-mia-parea-ston-pezodromo-ton-alykon,ΕΛΛΑΔΑ,Βόλος: Περιπέτεια με αδέσποτο σκύλο για μια παρέα στον πεζόδρομο των Αλυκών,2023-08-09T13:31:53+03:00,Newsbomb,"Newsbomb Βόλος: Μεγαλόσωμος σκύλος επιτέθηκε σε μικρόσωμο σκυλάκι ζευγαριού και δάγκωσε μία γυναίκα – Η βόλτα τους είχε κατάληξη στο νοσοκομείο και το κτηνιατρείο Περιπέτεια έζησε παρέα φίλων στην παραλία των Αλυκών, όταν δέχθηκε επίθεση από αδέσποτο σκύλο. Το περιστατικό έγινε στα τέλη Ιουλίου και για το συμβάν υπήρξε αναφορά στον Δήμο Βόλου ωστόσο αρκετές ημέρες μετά, όπως αναφέρουν, δεν έχει ληφθεί κάποια μέριμνα. Αδέσποτα συνεχίζουν να βρίσκονται στον πεζόδρομο των Αλυκών με κίνδυνο για μικρά παιδιά και άλλα δεσποζόμενα ζώα. Όπως αναφέρει το taxydromos.gr, σύμφωνα με την καταγγελία, το ζευγάρι επισκέφθηκε την παραλία των Αλυκών μαζί με φιλικό τους ζευγάρι που διαμένει στην Αθήνα και το οποίο είχε μαζί του το σκυλάκι του, ένα κοκόνι. Κατά τη διάρκεια της βόλτας που έκαναν οι τέσσερις φίλοι στον πεζόδρομο, ένα μεγαλόσωμο αδέσποτο επιχείρησε να επιτεθεί στο κοκόνι. Ο ιδιοκτήτης του μικρόσωμου σκύλου που του φορούσε λουρί, φρόντισε να πάρει το σκυλάκι αγκαλιά και με φωνές απομακρύνθηκε το αδέσποτο. Κατά την επιστροφή τα δύο ζευγάρια επέλεξαν να ακολουθήσουν τον κεντρικό δρόμο για να μην συναντήσουν ξανά το αδέσποτο. Κάθισαν σε μαγαζί με ξαπλώστρες δίπλα από το γήπεδο μπάσκετ στην αρχή του πεζοδρόμου, όταν ξαφνικά άκουσαν ένα γρύλισμα. «Γυρίζοντας είδαμε το ίδιο μεγαλόσωμο αδέσποτο να έχει πάρει στάση επίθεσης και πριν προλάβει κανείς να αντιδράσει, είχε αρπάξει το κοκόνι από το λαιμό», περιγράφουν οι παθόντες. Η μία γυναίκα προσπαθούσε να απομακρύνει το μικρόσωμο σκυλί από τα δόντια του αδέσποτου το οποίο δεχόταν χτυπήματα με πλαστική καρέκλα από τον έναν άντρα της παρέας. Κατά τη διάρκεια της μάχης που δόθηκε η γυναίκα δέχθηκε δάγκωμα στον αριστερό της μηρό, πριν προλάβει να απομακρύνει το μικρόσωμο σκυλάκι από τα δόντια του αδέσποτου. Το περιστατικό έγινε αντιληπτό από άλλους θαμώνες του καταστήματος που κατάφεραν να διώξουν το αδέσποτο. Η γυναίκα δέχθηκε πρώτες βοήθειες από προσωπικό του καταστήματος, πριν μεταβεί στο νοσοκομείο. Της χορηγήθηκε αντιβίωση και αντιτετανικός ορός.  Σε κτηνιατρείο όμως οδηγήθηκε και το μικρόσωμο σκυλάκι που όπως διαπιστώθηκε για λίγα μόλις χιλιοστά το δάγκωμα που δέχθηκε δεν ήταν θανατηφόρο. Τα δύο ζευγάρια ενημέρωσαν τον Δήμο Βόλου για το συμβάν και μάλιστα την επόμενη ημέρα δέχθηκαν κλήση από τον υπεύθυνο περισυλλογής αδέσποτων, ο οποίος ενημέρωσε ότι λίγα μπορούν να γίνουν. Σύμφωνα με τους καταγγέλλοντες η μόνη λύση ήταν η απομάκρυνση του σκυλιού από την περιοχή καθώς δεν έχει κριθεί επικίνδυνο, ωστόσο ούτε αυτό μπορούσε να γίνει γιατί, όπως ισχυρίστηκε, υπάρχουν κάτοικοι στην περιοχή που αντιδρούν στην απομάκρυνσή του, χωρίς όμως κανείς να αναλαμβάνει την ευθύνη του. Διαβάστε επίσης: Θήβα: Στο «σφυρί» βγαίνει σπίτι οικογένειας με δύο ανήλικα παιδιά – Κάλεσμα για κινητοποίηση Νέα Φιλαδέλφεια: Οι Κροάτες επιμένουν ότι Έλληνας μαχαίρωσε τον Μιχάλη Νέα Φιλαδέλφεια: Οργή λαού έξω από την Εισαγγελία για τους χούλιγκαν - «Το φάγατε το παιδί»",False
newsbomb.gr,https://www.newsbomb.gr/ellada/story/1456680/thiva-sto-sfyri-vgainei-spiti-oikogeneias-me-dyo-anilika-paidia-kalesma-gia-kinitopoiisi,ΕΛΛΑΔΑ,Θήβα: Στο «σφυρί» βγαίνει σπίτι οικογένειας με δύο ανήλικα παιδιά – Κάλεσμα για κινητοποίηση,2023-08-09T13:14:40+03:00,Newsbomb,"Newsbomb Το συγκινητικό μήνυμα μίας τετραμελούς οικογένειας με δύο ανήλικα παιδάκια στη Θήβα, το σπίτι της οποίας «βγαίνει» σε πλειστηριασμό. Οι πλειστηριασμοί πρώτης κατοικίας συνεχίζονται στη χώρα μας, με μία τετραμελή οικογένεια με δύο ανήλικα παιδάκια από τη Θήβα να απευθύνει αγωνιώδες κάλεσμα σε συγγενείς, φίλους, αλλά και τον απλό κόσμο να παρευρεθεί σε σημερινή (09/08) κινητοποίηση διαμαρτυρίας. Η ανάρτηση της οικογένειας: «Είμαστε ο Ορέστης Χριστοφής και η Όλγα Τσιμπίδα. Έχουμε δύο υπέροχα ανήλικα παιδιά που λατρεύουμε! Μέλος επίσης της οικογένειας μας, η αγαπημένη μας σκυλίτσα, η Έλσα! Είμαστε η πρώτη οικογένεια στην Θήβα που θα χάσει το σπίτι της από τα funds! Γνωρίζουμε πολύ καλά, ότι σύντομα θα ακολουθήσουν και πολλές άλλες στην πόλη μας! Μας ξέρετε! Ξέρετε τα παιδιά μας! Είναι συμμαθητές και συναθλητές των δικών σας παιδιών στο σχολείο, στο φροντιστήριο και στα αθλήματα.  Μας ξέρετε γιατί έχουμε στηρίξει τα καταστήματά σας, ερχόμενοι για φαγητό, για να αγοράσουμε τρόφιμα, ρούχα, σχολικά για εμάς και τα παιδιά μας! Τα γυμναστήρια σας, τα φροντιστήρια σας! Είμαστε οι φίλοι σας! Είμαστε οι συνάδελφοί σας! Είμαστε οι γείτονές σας! Οι συνάνθρωποί σας! Είμαστε η Όλγα, που για χρόνια ήταν μέλος της θεατρικής Ομάδας της Ένωσης Μικρασιατών Θήβας! Είμαστε στην ομάδα διασωστών παρόντες σε αμέτρητες εκδηλώσεις, αφιλοκερδώς για την ασφάλεια σας. Εμείς οι ίδιοι, είμαστε εκείνοι, που στο Άγαλμα του Επαμεινώνδα πριν λίγες ημέρες δώσαμε πρώτες βοήθειες επί 55 λεπτά και σώσαμε την ζωή ενός συμπολίτη μας μέχρι να έρθει το ασθενοφόρο! Και θα το ξανακάναμε χωρίς δεύτερη σκέψη! Είμαστε εκείνοι, που αγοράσαμε σπίτι με δάνειο και θα το χάσουμε σε λίγες ημέρες. Πάρθηκε μια απόφαση ερήμην μας που μετά μας κοινοποιήθηκε χωρίς να γίνει κάποια πρόταση παρά μόνο τις παραμονές του πλειστηριασμού στην οποία ζητούσαν ένα υπέρογκο ποσό σαν προκαταβολή για να ξεκινήσουμε τις δόσεις. Το σπίτι που ήδη πληρώνουμε για χρόνια! Το σπίτι που ρίξαμε μέσα χρήματα για ντουλάπες, βαψίματα, συντήρηση! Το σπίτι που μεγαλώσαμε τα παιδιά μας! Που τους διαβάσαμε παραμύθια, που ξενυχτήσαμε στο προσκέφαλό τους όταν είχαν πυρετό. Το σπίτι που κάναμε όνειρα ότι θα γεράσουμε! Εργαζόμαστε σκληρά! Ζητάμε μόνο να μας δοθεί η ευκαιρία να το αποπληρώσουμε μέσω μίας λογικής δόσης, από τα εισοδήματά μας! Ελάχιστη ενσυναίσθηση να έχετε, δεν χρειάζεται να καταλάβετε, ότι όλο αυτό τον καιρό έχουμε βιώσει απίστευτα οδυνηρές και ψυχοφθόρες καταστάσεις εμείς και δυστυχώς και τα παιδιά μας, που αυτό μας πόνεσε ακόμη περισσότερο. Όμως έχουμε υποχρέωση και ιερό καθήκον να δώσουμε το παράδειγμα, ότι τις μεγάλες μάχες τις δίνουμε μέχρι το τέλος! Στεκόμαστε απέναντι σας με αξιοπρέπεια και το κεφάλι ψηλά! Καλούμε όλους εσάς, που ήμασταν δίπλα σας για χρόνια! Καλούμε και όλους επίσης εσάς, που σε λίγο καιρό, θα βρεθείτε στην ίδια θέση με εμάς και θα χάσετε τα σπίτια σας! Καλούμε ομάδες, συμμαθητές φίλους, συνάδελφους, συμπολίτες, ΑΝΘΡΩΠΟΥΣ! Να βρεθούμε από κοντά να γνωριστούμε και να οργανωθούμε! Ζητούμε να σταθείτε δίπλα μας, στην συγκέντρωση που θα κάνουμε έξω από το σπίτι μας! Κάνουμε επίκληση στην ανθρωπιά του αγοραστή που ήδη έχει βρεθεί, να κάνει πίσω! Τόσα άλλα ελεύθερα σπίτια έχει η Θήβα! Δεν το παραχωρούμε με την καρδιά μας, ούτε με την ευχή μας! Τώρα είναι η ώρα για αντίδραση! Τώρα είναι η ώρα για Δράση! Να σώσουμε το σπίτι το δικό μας και των συμπολιτών μας! Ζητάμε αλληλεγγύη και όχι κούφια λόγια συμπαράστασης! Είναι εξαιρετικά σημαντική η παρουσία σας! Σας περιμένουμε! Καλλιθέας 9, Άγιοι Θεόδωροι, Τετάρτη 09 Αυγούστου, στις 19:00 το απόγευμα. Παρακαλούμε κοινοποιήστε το παρόν, για ενημέρωση όποιου ενδιαφέρεται».",False
newsbomb.gr,https://www.newsbomb.gr/ellada/story/1456676/nea-filadelfeia-oi-kroates-epimenoun-oti-ellinas-maxairose-ton-mixali,ΕΛΛΑΔΑ,Νέα Φιλαδέλφεια: Οι Κροάτες επιμένουν ότι Έλληνας μαχαίρωσε τον Μιχάλη,2023-08-09T13:04:20+03:00,Newsbomb,"Newsbomb Νέα Φιλαδέλφεια: Με μήνυμα στα social media, οι χούλιγκαν της Ντιναμό Ζάγκρεμπ άφησαν να εννοηθεί ότι τα θανάσιμα χτυπήματα με μαχαίρι στον 29χρονο Μιχάλη Κατσουρή δόθηκαν από Έλληνα και όχι από Κροάτη. Οι 94 από τους συλληφθέντες για την τραγωδία στη Νέα Φιλαδέλφεια οδηγήθηκαν στον εισαγγελέα, ενώ είναι σε εξέλιξη η διαδικασία για την ταυτοποίηση του DNA που θα «δείξει» και τον δράστη της δολοφονίας του 29χρονου Μιχάλη Κατσουρή. Στην Κροατία πολλά μέσα ενημέρωσης υποστηρίζουν πως ο άνθρωπος που μαχαίρωσε τον φίλο της ΑΕΚ είναι Έλληνας ενώ και οι Bad Blue Boys, ο σύνδεσμος των Κροατών που έφτασαν ανενόχλητοι μέχρι την Opap Arena για να προκαλέσουν το χάος, μέσα από τα social media αφήνουν να εννοηθεί το ίδιο. Συγκεκριμένα, ανάρτησαν ένα story στην επίσημη σελίδα τους στο Instagram με μία φωτογραφία από παλαιότερη κερκίδα τους, στην οποία έχουν σηκώσει ένα πλακάτ. Σε αυτό, απεικονίζεται ένα «διαγραμμένο» μαχαίρι και προφανώς με αυτό θέλησαν να περάσουν το μήνυμα ότι αυτοί δεν χρησιμοποιούν τέτοιου είδους πρακτικές. Έτσι, έστειλαν και αυτοί με τη σειρά τους το «σήμα» ότι δεν ήταν Κροάτης αυτός που μαχαίρωσε τον Μιχάλη Κατσουρή αλλά Έλληνας χούλιγκαν.",True
newsbomb.gr,https://www.newsbomb.gr/ellada/story/1456670/nea-filadelfeia-orgi-laoy-ekso-apo-tin-eisaggelia-gia-tous-xoyligkan-to-fagate-to-paidi-fasistes,ΕΛΛΑΔΑ,Νέα Φιλαδέλφεια: Οργή λαού έξω από την Εισαγγελία για τους χούλιγκαν - «Το φάγατε το παιδί»,2023-08-09T13:02:18+03:00,Newsbomb,"Newsbomb Στον Εισαγγελεά οδηγήθηκαν το πρωί της Τετάρτης οι 94 Κροάτες συλληφθέντες για τη δολοφονική επιδρομή στη Νέα Φιλαδέλφεια Οργή και θρήνος. Ίσως, ούτε αυτές οι δυο λέξεις μαζί δεν μπορούν να περιγράψουν τα όσα εκτυλίχθηκαν έξω από τη Σχολή Ευελπίδων, όταν εμφανίστηκαν οι 94 συλληφθέντες Κροάτες χούλιγκαν για τα σοβαρά επεισόδια στη Νέα Φιλαδέλφεια, με τραγικό απολογισμό το θάνατο του 29χρονου Παναγιώτη Κατσουρή. Κόσμος που είχε συγκεντρωθεί από νωρίς ξέσπασε μόλις είδε τους χούλιγκαν της Ντινάμο και ξέσπασε εναντίον του. «Δεν θα φύγετε από εδώ, φασίστες, δολοφόνοι, γ... τον Χίτλερ, φάγατε το παιδί», φώναζαν οι συγκεντρωμένοι προς τους συλληφθέντες, οι οποίοι είχαν καλυμμένα τα πρόσωπά τους. Αυτό που αξίζει να σημειωθεί είναι πως η ογκωδέστατη δικογραφία που διαβιβάστηκε στους εισαγγελείς περιλαμβάνει μόνο κακουργηματικές κατηγορίες, με βασικότερη αυτή της συμμετοχής σε εγκληματική οργάνωση. Μέχρι στιγμής δεν υπάρχουν κατηγορίες για ανθρωποκτονία, καθώς η ΕΛ.ΑΣ. προσπαθεί μέσω DNA να εντοπίσει τον (ή τους) δράστη που με μαχαίρι καραμπίτ έκοψε τη βραχιόνια αρτηρία του άτυχου οπαδού της ΑΕΚ. Ήδη κλιμάκιο της ΕΛ.ΑΣ. έλαβε την Τρίτη (08/08) DNA από τους συλληφθέντες και υπάρχει η αισιοδοξία πως ο δολοφόνος του Μιχάλη Κατσουρή είναι ανάμεσα στους 94 που έχουν οι Αρχές στα χέρια της.  Νωρίτερα σήμερα αστυνομικοί εντόπισαν ακόμη πέντε Κροάτες χούλιγκαν (ηλικίας 25, 41, 29, 25 και 31 ετών) στη Θεσπρωτία κατά τη διάρκεια της νύχτας (8η προς 9η Αυγούστου), για τους οποίους προέκυψε ότι συμμετείχαν στη δολοφονική επίθεση προχθές το βράδυ (07/08) στη Νέα Φιλαδέλφεια, όπου ο 29χρονος Μιχάλης Κατσουρής «έχασε» τη ζωή του. Οι πέντε Κροάτες εντοπίσθηκαν από αστυνομικούς της ασφάλειας της Αστυνομικής Διεύθυνσης Θεσπρωτίας στο λιμάνι της Ηγουμενίτσας, ενώ ετοιμάζονταν να επιβιβασθούν στο πλοίο με προορισμό την Ιταλία, σύμφωνα με ανακοίνωση του Λιμενικού Σώματος. Αρχικά, προσήχθησαν στο κτήριο της Αστυνομικής Διεύθυνσης Θεσπρωτίας και όταν ολοκληρωθεί η έρευνα, οι πέντε Κροάτες θα μεταφερθούν με ειδική μεταγωγή στην Αθήνα, όπως μεταδόθηκε. «Στη σύλληψη πέντε (05) αλλοδαπών, υπηκοότητας Κροατίας, ηλικίας 25, 41, 29, 25 και 31 ετών, προέβησαν χθες (08/08) βραδινές ώρες στελέχη του Γραφείου Ασφάλειας του Κεντρικού Λιμεναρχείου Ηγουμενίτσας. Σε έλεγχο που πραγματοποιήθηκε εντός του επιβατικού λιμένα εξωτερικού Ηγουμενίτσας σε άτομα που επρόκειτο να ταξιδέψουν με Ε/Γ – Ο/Γ πλοίο με προορισμό το λιμάνι Μπάρι της Ιταλίας διαπιστώθηκε ότι οι ανωτέρω δε μπόρεσαν να δικαιολογήσουν επαρκώς τον λόγο και τη διάρκεια παραμονής τους, στη χώρα και επιπλέον δήλωσαν πως έκαναν διακοπές στην Ελλάδα και επιστρέφουν στη χώρα τους, χωρίς να κατέχουν αποσκευές. Οι ανωτέρω αλλοδαποί κρίθηκαν ύποπτοι για πιθανή συμμετοχή τους, στα επεισόδια που έλαβαν χώρα στο πλαίσιο του αγώνα ΑΕΚ – Ντιναμό Ζάγκρεμπ, ειδοποιήθηκε η Υποδιεύθυνση Ασφάλειας Ηγουμενίτσας και παραδόθηκαν σε αστυνομικές δυνάμεις, προκειμένου προσαχθούν στο Αστυνομικό Τμήμα Ηγουμενίτσας». Χθες (08/08), συνελήφθη ένας 19χρονος Κροάτης, ο οποίος ταξίδευε προς την Αλβανία με λεωφορείο και θεωρήθηκε ύποπτος για συμμετοχή στην επίθεση στη Νέα Φιλαδέλφεια. Στον έλεγχο που έγινε στο συνοριακό φυλάκιο της Κακαβιάς, αστυνομικοί τον θεώρησαν ύποπτο για συμμετοχή στα επεισόδια διότι είχε εισέλθει στη χώρα μας, την προηγούμενη ημέρα. Ο νεαρός μεταφέρθηκε και ανακρίθηκε στην Ασφάλεια Ιωαννίνων, όπου διαπιστώθηκε η συμμετοχή του στα αιματηρά γεγονότα και έτσι, συνελήφθη. Σήμερα (09/08), θα οδηγηθούν ενώπιον του εισαγγελέα οι 94 συλληφθέντες για τα φονικά επεισόδια, εις βάρος των οποίων αναμένεται να ασκηθούν κατηγορίες κακουργηματικού χαρακτήρα, κατά πληροφορίες. Από τους 94 συλληφθέντες για τα ακραία επεισόδια στη Νέα Φιλαδέλφεια, οι 89 είναι Κροάτες χούλιγκαν της Ντιναμό Ζάγκρεμπ. Οι σκληροπυρηνικοί «Bad Blue Boys» που διέσχισαν τα μισά Βαλκάνια και βρέθηκαν στην Αθήνα για να κάνουν επίθεση στο γήπεδο της ΑΕΚ, η οποία είχε ως τραγική κατάληξη τον θάνατο του 29χρονου φίλου της Ένωσης, Μιχάλη Κατσουρή. Η ΕΛΑΣ, μετά την πρωτοφανή και αδιανόητη αδράνεια, προχώρησε στις συλλήψεις και πλέον εντείνει τις έρευνες για να βρεθεί ο δράστης ή οι δράστες της δολοφονίας. Οι συλληφθέντες δίνουν δείγματα DNA έτσι ώστε να υπάρξει ταυτοποίηση του δράστη της δολοφονίας, ωστόσο, στη διάρκεια των ανακρίσεων στη ΓΑΔΑ οι Κροάτες αποδεικνύονται κάτι παραπάνω από… στρατιώτες. Τα λόγια τους είναι λίγα, μετρημένα και καλά μελετημένα ενώ εμφανίζονται αρκετά σκληροί και καθόλου αγχωμένοι. Σύμφωνα με τις πρώτες πληροφορίες, οι Κροάτες έλεγαν στους Αστυνομικούς πως δεν είχαν καμία πρόθεση για να δημιουργήσουν επεισόδια και ήρθαν στην Ελλάδα απλά για να στηρίξουν ψυχολογικά την ομάδα τους. Στην επισήμανση ότι δεν θα μπορούσαν να μπουν στο γήπεδο, αφού υπήρχε απαγόρευση μετακινήσεων από την UEFA, ανέφεραν πως το γνώριζαν και πως για αυτό ήθελα να παρακολουθήσουν την αναμέτρηση από κάποια καφετέρια κοντά στο γήπεδο για να στηρίξουν την ομάδα τους. Μάλιστα, όπως μεταδόθηκε στο Mega, οι Κροάτες φέρονται να έχουν υποστηρίξει ότι υπήρξαν οικογένειες Ελλήνων που τους επιτέθηκαν πρώτοι και έτσι ξεκίνησαν τα επεισόδια στη Νέα Φιλαδέλφεια! Στο ερώτημα, όμως, για το γιατί είχαν εξοπλιστεί με φουλ φέις, ρόπαλα, μαχαίρια και κάθε λογής πολεμοφόδια δεν έδωσαν καμία απάντηση. Επίσης, οι Κροάτες κρατάνε κλειστό το στόμα τους αναφορικά με το αν είχαν Έλληνες συνεργάτες σε όλη αυτή την επιχείρηση και δεν έχουν κάνει καμία αναφορά.",True
newsbomb.gr,https://www.newsbomb.gr/ellada/story/1456674/dyo-syllipseis-gia-paranomi-diakinisi-metanaston-se-evro-kai-kavala,ΕΛΛΑΔΑ,Δύο συλλήψεις για παράνομη διακίνηση μεταναστών σε Έβρο και Καβάλα,2023-08-09T12:58:36+03:00,Newsbomb,"Newsbomb Δύο άτομα συνέλαβαν αστυνομικοί σε περιοχές της Καβάλας και του Έβρου για παράνομη διακίνηση μεταναστών. Στην πρώτη περίπτωση, χθες το πρωί στην Καβάλα, αστυνομικοί συνέλαβαν τον έναν διακινητή, διότι τον εντόπισαν να οδηγεί Ι.Χ.Ε. αυτοκίνητο στερούμενος άδειας ικανότητας οδήγησης και να μεταφέρει παράνομα στην ενδοχώρα δύο μετανάστες. Στη δεύτερη περίπτωση, χθες το μεσημέρι στην Εγνατία οδό Κήπων – Αλεξανδρούπολης συνελήφθη ο δεύτερος διακινητής, διότι εντοπίστηκε να οδηγεί Ι.Χ.Ε αυτοκίνητο, στερούμενος άδειας ικανότητας οδήγησης και να μεταφέρει παράνομα στο εσωτερικό της χώρας πέντε μετανάστες. Κατασχέθηκαν τα δύο παραπάνω οχήματα καθώς και κινητά τηλέφωνα. Οι συλληφθέντες θα οδηγηθούν στους αρμόδιους Εισαγγελείς, ενώ την προανάκριση για τις δύο υποθέσεις ενεργούν το Τμήμα Διαχείρισης Μετανάστευσης Καβάλας και το Τμήμα Συνοριακής Φύλαξης Φερών Αλεξανδρούπολης. Πηγή: Αθηναϊκό/Μακεδονικό Πρακτορείο Ειδήσεων  Διαβάστε επίσης: Θεσσαλονίκη: Εξιχνιάστηκαν τρεις ληστείες και οχτώ κλοπές Παραλίγο τραγωδία στο Μεσολόγγι: Κλείδωσε την 4χρονη κόρη του στο αυτοκίνητο και πήγε να ψωνίσει Φωτιά τώρα στην Κάρυστο",False
newsbomb.gr,https://www.newsbomb.gr/ellada/story/1456673/kriti-fotia-sti-syllamo-irakleiou-tethike-amesos-ypo-elegxo,ΕΛΛΑΔΑ,Κρήτη: Φωτιά στη Σύλλαμο Ηρακλείου – Τέθηκε αμέσως υπό έλεγχο,2023-08-09T12:53:56+03:00,Newsbomb,"Newsbomb Συναγερμός σήμανε στην Πυροσβεστική Υπηρεσία του Ηρακλείου για φωτιά στη Σύλλαμο. Αν και πρόλαβε να κάψει 300 τετραγωνικά μέτρα αγροτικής έκτασης, τέθηκε αμέσως υπό έλεγχο από τις επίγειες δυνάμεις. Φωτιά «ξέσπασε» σήμερα το πρωί (09/08), στη Σύλλαμο του Δήμου Ηρακλείου, κινητοποιώντας την Πυροσβεστική. Στο σημείο έσπευσαν πέντε οχήματα της Πυροσβεστικής με δώδεκα υπαλλήλους, οι οποίοι αμέσως έθεσαν τη φωτιά υπό έλεγχο. Η πυρκαγιά κατέκαψε 300 τετραγωνικά μέτρα γεωργικής έκτασης. Το Ανακριτικό Τμήμα της Πυροσβεστικής ερευνά τα αίτια της φωτιάς. ",True
newsbomb.gr,https://www.newsbomb.gr/ellada/story/1456672/thessaloniki-kakourgimatiki-dioksi-ston-27xrono-dianomea-pou-gronthokopise-kai-skotose-ton-50xrono,ΕΛΛΑΔΑ,Θεσσαλονίκη: Κακουργηματική δίωξη στον 27χρονο διανομέα που γρονθοκόπησε και σκότωσε τον 50χρονο,2023-08-09T12:52:30+03:00,Newsbomb,"Newsbomb Θεσσαλονίκη: Ο Εισαγγελέας άσκησε σε βάρος του δίωξη για θανατηφόρα βαριά σκοπούμενη σωματική βλάβη. Στον ανακριτή οδηγείται αυτή την ώρα ο ντελιβεράς που γρονθοκόπησε σε καβγά έναν 50χρονο, στην Αγίας Σοφίας, στη Θεσσαλονίκη, με συνέπεια ο 50χρονος άνδρας να καταλήξει λίγο αργότερα. Σύμφωνα με την ΕΡΤ, ο Εισαγγελέας άσκησε σε βάρος του δίωξη για θανατηφόρα βαριά σκοπούμενη σωματική βλάβη. Ακόμη, παραγγέλθηκε ιατροδικαστική εξέταση, στο πλαίσιο διερεύνησης της υπόθεσης. Ο καβγάς άρχισε έπειτα από παρατήρηση του 50χρονου στον διανομέα, ο οποίος πέρασε με το μηχανάκι του από τον πεζόδρομο. Οι δυο τους άρχισαν να μαλώνουν και τότε, ο διανομέας έριξε γροθιά στον άνδρα, ο οποίος λιποθύμησε και, λίγο αργότερα, κατέληξε στο νοσοκομείο ΑΧΕΠΑ, όπου την επόμενη ημέρα κατέληξε.",False
newsbomb.gr,https://www.newsbomb.gr/ellada/story/1456671/thessaloniki-eksixniastikan-treis-listeies-kai-oxto-klopes,ΕΛΛΑΔΑ,Θεσσαλονίκη: Εξιχνιάστηκαν τρεις ληστείες και οχτώ κλοπές,2023-08-09T12:50:12+03:00,Newsbomb,"Newsbomb Θεσσαλονίκη: Συνολικά αφαιρέθηκαν περίπου 4.000 ευρώ, κινητά τηλέφωνα, κοσμήματα, τραπεζική κάρτα, προσωπικά έγγραφα και αντικείμενα των παθόντων Τρεις ληστείες σε δημόσιο χώρο με άσκηση σωματικής βίας και οχτώ περιπτώσεις κλοπών εξιχνίασαν αστυνομικοί στη Θεσσαλονίκη. Οι προαναφερόμενες πράξεις τελέστηκαν κατά το χρονικό διάστημα Μαΐου - Αυγούστου 2022, σε περιοχές του κέντρου πόλης, ενώ σχηματίστηκαν δικογραφίες σε βάρος επτά δραστών. Συνολικά αφαιρέθηκαν περίπου 4.000 ευρώ, κινητά τηλέφωνα, κοσμήματα, τραπεζική κάρτα, προσωπικά έγγραφα και αντικείμενα των παθόντων. Οι σχηματισθείσες δικογραφίες θα υποβληθούν στον αρμόδιο Εισαγγελέα. Πηγή: Αθηναϊκό/Μακεδονικό Πρακτορείο Ειδήσεων Διαβάστε επίσης:  Παραλίγο τραγωδία στο Μεσολόγγι: Κλείδωσε την 4χρονη κόρη του στο αυτοκίνητο και πήγε να ψωνίσει Φωτιά τώρα στην Κάρυστο ΑΑΔΕ: Τρία λουκέτα για φοροδιαφυγή σε Βάρκιζα και Σπέτσες (pics)",False
newsbomb.gr,https://www.newsbomb.gr/ellada/story/1456667/paraligo-tragodia-sto-mesologgi-kleidose-tin-4xroni-kori-tou-sto-aftokinito-kai-pige-na-psonisei,ΕΛΛΑΔΑ,Παραλίγο τραγωδία στο Μεσολόγγι: Κλείδωσε την 4χρονη κόρη του στο αυτοκίνητο και πήγε να ψωνίσει,2023-08-09T12:42:29+03:00,Newsbomb,"Newsbomb Σωτήρια αποδείχθηκε η άμεση επέμβαση της Αστυνομίας σε περιστατικό που συνέβη στο Μεσολόγγι χθες το βράδυ. Όπως αναφέρει το agriniopress.gr, περαστικοί εντόπισαν κλειδωμένο ένα κοριτσάκι μέσα σε όχημα σε προαύλιο χώρο super market της πόλης. Επί τόπου έσπευσαν αστυνομικοί, οι οποίοι έσπασαν το τζάμι του οχήματος και έβγαλαν από μέσα το παιδί σε ημιλιπόθυμη κατάσταση. Εν συνεχεία, έσπευσε η μητέρα της 4χρονης και συνοδεία περιπολικού μετέβησαν αρχικώς στο Νοσοκομείο Μεσολογγίου και ακολούθως στο Νοσοκομείο Αγρινίου. Το κοριτσάκι παραμένει νοσηλευόμενο για προληπτικούς λόγους ενώ σε βάρος του πατέρα, ο οποίος συνελήφθη έχει σχηματιστεί δικογραφία για έκθεση της ανήλικης κόρης του σε κίνδυνο.  «Συνελήφθη, χθες το βράδυ, στο Μεσολόγγι, από αστυνομικούς του Τμήματος Ασφάλειας Μεσολογγίου, ένας ημεδαπός άνδρας, σε βάρος του οποίου σχηματίστηκε δικογραφία για έκθεση της ανήλικης κόρης του. Ειδικότερα, χθες το βράδυ, οι αστυνομικοί της ομάδας ΔΙΑΣ του Αστυνομικού Τμήματος Μεσολογγίου, εντόπισαν σε χώρο στάθμευσης υπεραγοράς, ένα ανήλικο κορίτσι, ηλικίας 4 ετών μέσα σε κλειδωμένο όχημα. Η ανήλικη μεταφέρθηκε στο Γενικό Νοσοκομείο Αγρινίου, όπου παραμένει νοσηλευόμενη για προληπτικούς λόγους». Διαβάστε επίσης: Μεγάλη επιχείρηση του Λιμενικού στη Φαλκονέρα: Διασώθηκαν 52 άτομα Πύργος: Συνελήφθη για ληστεία σε βάρος 14χρονου Οκτώ συλλήψεις σε Ρίο και δυτική Αχαΐα για κατάληψη κοινόχρηστου χώρου αιγιαλού και παραλίας",False
newsbomb.gr,https://www.newsbomb.gr/ellada/story/1456665/fotia-tora-stin-karysto,ΕΛΛΑΔΑ,Φωτιά τώρα στην Κάρυστο,2023-08-09T12:31:42+03:00,Newsbomb,"Newsbomb Συναγερμός σήμανε το μεσημέρι της Τετάρτης έπειτα από πυρκαγιά που ξέσπασε στην Κάρυστο. Φωτιά ξέσπασε σε δασική έκταση στην περιοχή Μπούρος Καρύστου το μεσημέρι της Τετάρτης και συγκεκριμένα στις 12:00. Η φωτιά καίει χορτολιβαδική έκταση. Σύμφωνα με την πυροσβεστική στο σημείο υπάρχουν διάσπαρτες οικείες. Στο σημείο επιχειρούν επίγειες και εναέριες δυνάμεις της Πυροσβεστικής Υπηρεσίας με 8 οχήματα, 18 πυροσβέστες, 2 αεροσκάφη και 1 ελικόπτερο. Πολύ υψηλός είναι ο κίνδυνος πυρκαγιάς για αύριο, Τετάρτη 09 Αυγούστου, σε πολλές περιοχές της χώρας, με τις δυνάμεις της Πυροσβεστικής και της Πολιτικής Προστασίας να βρίσκονται σε πλήρη ετοιμότητα και εγρήγορση.  Για αύριο (09/08), προβλέπεται πολύ υψηλός κίνδυνος πυρκαγιάς (κατηγορία κινδύνου 4) για τις εξής περιοχές, σύμφωνα με το Χάρτη Πρόβλεψης Κινδύνου Πυρκαγιάς που εκδίδει η Γενική Γραμματεία Πολιτικής Προστασίας του Υπουργείου Κλιματικής Κρίσης και Πολιτικής Προστασίας (civilprotection.gov.gr): Η Γενική Γραμματεία Πολιτικής Προστασίας (civilprotection.gov.gr) του Υπουργείου Κλιματικής Κρίσης και Πολιτικής Προστασίας έχει ενημερώσει τις αρμόδιες υπηρεσιακά εμπλεκόμενες κρατικές υπηρεσίες, καθώς και τις Περιφέρειες και τους Δήμους των παραπάνω περιοχών, ώστε να βρίσκονται σε αυξημένη ετοιμότητα πολιτικής προστασίας προκειμένου να αντιμετωπίσουν αμέσως τυχόν επεισόδια πυρκαγιών. Παράλληλα, η Γενική Γραμματεία Πολιτικής Προστασίας συνιστά στους πολίτες να είναι ιδιαίτερα προσεκτικοί και να αποφεύγουν ενέργειες στην ύπαιθρο που μπορούν να προκαλέσουν πυρκαγιά από αμέλεια, όπως το κάψιμο ξερών χόρτων και κλαδιών ή υπολειμμάτων καθαρισμού, η χρήση μηχανημάτων που προκαλούν σπινθήρες όπως δισκοπρίονα, συσκευές συγκόλλησης, η χρήση υπαίθριων ψησταριών, το κάπνισμα μελισσών, η ρίψη αναμμένων τσιγάρων κ.ά. Ακόμη, υπενθυμίζεται ότι κατά τη διάρκεια της αντιπυρικής περιόδου απαγορεύεται η καύση των αγρών. Σε περίπτωση που αντιληφθούν φωτιά, οι πολίτες παρακαλούνται να ειδοποιήσουν αμέσως την Πυροσβεστική Υπηρεσία στον αριθμό κλήσης «199».",False
newsbomb.gr,https://www.newsbomb.gr/ellada/story/1456659/megali-epixeirisi-tou-limenikoy-sti-falkonera-diasothikan-52-atoma,ΕΛΛΑΔΑ,Μεγάλη επιχείρηση του Λιμενικού στη Φαλκονέρα: Διασώθηκαν  52 άτομα,2023-08-09T12:24:49+03:00,Newsbomb,"Newsbomb Ολοκληρώθηκ εη μεγάλη επιχείρηση του Λιεμνικού με τη διάσωση 52 μεταναστών στη Φαλκονέρα Ενημερώθηκαν, πρωινές ώρες χθες, οι Λιμενικές Αρχές Μήλου, Ίου, Σπετσών και Παράλιου Άστρους , από το Ενιαίο Κέντρο Συντονισμού Έρευνας και Διάσωσης Λ.Σ.-ΕΛ.ΑΚΤ. (Ε.Κ.Σ.Ε.Δ.) για λέμβο σε δυσχερή θέση με ικανό αριθμό αλλοδαπών, στη θαλάσσια περιοχή δυτικά ν. Μήλου . Άμεσα υπό τον συντονισμό του Ε.Κ.Σ.Ε.Δ. στην περιοχή έσπευσαν τέσσερα (04) περιπολικά σκάφη (Π.Λ.Σ.) και πλοίο ανοιχτής θαλάσσης (Π.Α.Θ.) Λ.Σ.-ΕΛ.ΑΚΤ., ιδιωτικό σκάφος καθώς και ελικόπτερο Λ.Σ. - ΕΛ.ΑΚΤ. όπου εντόπισαν στη θαλάσσια περιοχή ν. Φαλκονέρας ιστιοφόρο σκάφος με τους ανωτέρω αλλοδαπούς. Πενήντα δύο αλλοδαποί (43 άνδρες, 3 γυναίκες και 6 παιδιά) περισυνελέγησαν από το Π.Α.Θ. και μεταφέρθηκαν στο λιμάνι του Λαυρίου, καλά στην υγεία τους, όπου πρωινές ώρες σήμερα πρόκειται να μεταφερθούν στο Κ.Υ.Τ. Μαλακάσας. Προανάκριση διενεργείται από το Κεντρικό Λιμεναρχείο Λαυρίου σε συνεργασία με τη Διεύθυνση Ασφάλειας και Προστασίας Θαλάσσιων Συνόρων του Αρχηγείου Λ.Σ.-ΕΛ.ΑΚΤ. (Δ.Α.Π.ΘΑ.Σ.).  Δείτε επίσης το βίντεο: Διαβάστε επίσης: Πύργος: Συνελήφθη για ληστεία σε βάρος 14χρονου Οκτώ συλλήψεις σε Ρίο και δυτική Αχαΐα για κατάληψη κοινόχρηστου χώρου αιγιαλού και παραλίας Στο Νότιο Ημισφαίριο, ο φετινός χειμώνας είναι σαν καλοκαίρι",True
newsbomb.gr,https://www.newsbomb.gr/ellada/story/1456653/pyrgos-synelifthi-gia-listeia-se-varos-14xronou,ΕΛΛΑΔΑ,Πύργος: Συνελήφθη για ληστεία σε βάρος 14χρονου,2023-08-09T12:11:18+03:00,Newsbomb,"Newsbomb Πύργος: Αστυνομικοί ταυτοποίησαν τα πλήρη στοιχεία του κατηγορούμενου, με αποτέλεσμα τον εντοπισμό και την σύλληψη του Συνελήφθη, χθες το πρωί, στον Πύργο, από τους αστυνομικούς τηςΥποδιεύθυνσης Ασφάλειας Πύργου, ένας ημεδαπός άνδρας, σε βάρος τουοποίου σχηματίστηκε, κακουργηματικού χαρακτήρα, δικογραφία για ληστεία. Όπως αναφέρει το tempo24.news, ο κατηγορούμενος, στις 7-8-2023 το βράδυ, στον Πύργο, προσέγγισε 14χρονο ημεδαπό και με την άσκηση σωματικής και λεκτικήςβίας, του αφαίρεσε το κινητό του τηλέφωνο. Για τη διερεύνηση του περιστατικού, διενεργήθηκε έρευνα από τουςαστυνομικούς της Υποδιεύθυνσης Ασφάλειας Πύργου, οι οποίοι αξιοποιώντας τα στοιχεία που συνέλεξαν κατά το προανακριτικό τους έργο, ταυτοποίησαν τα πλήρη στοιχεία του κατηγορούμενου, με αποτέλεσμα τον εντοπισμό και την σύλληψη του. Ο συλληφθείς οδηγήθηκε στον Εισαγγελέα Πρωτοδικών Ηλείας, ενώ στηνκατοχή του βρέθηκε το κλεμμένο κινητό τηλέφωνο, το οποίο αποδόθηκε στοννόμιμο κάτοχο του. Διαβάστε επίσης:  Οκτώ συλλήψεις σε Ρίο και δυτική Αχαΐα για κατάληψη κοινόχρηστου χώρου αιγιαλού και παραλίας Σταϊκούρας: Προχωρά ο εκσυγχρονισμός της τηλεδιοίκησης στους σιδηρόδρομους Ανησυχία και αυξημένα μέτρα στο Παναθηναϊκός - Μαρσέιγ μετά τη δολοφονία στη Νέα Φιλαδέλφεια",False
newsbomb.gr,https://www.newsbomb.gr/ellada/story/1456650/okto-syllipseis-se-rio-kai-dytiki-axaia-gia-katalipsi-koinoxristou-xorou-aigialoy-kai-paralias,ΕΛΛΑΔΑ,Οκτώ συλλήψεις σε Ρίο και δυτική Αχαΐα για κατάληψη κοινόχρηστου χώρου αιγιαλού και παραλίας,2023-08-09T12:08:51+03:00,Newsbomb,"Newsbomb Οκτώ άτομα συνελήφθησαν από την αστυνομία σε παραλιακές περιοχές του Ρίου και της δυτικής Αχαΐας, τα οποία κατηγορούνται για κατάληψη κοινόχρηστου χώρου αιγιαλού και παραλίας. Ειδικότερα, στην περιοχή του Ρίου συνελήφθησαν έξι άτομα που λειτουργούσαν καταστήματα υγειονομικού ενδιαφέροντος διότι, σύμφωνα με την αστυνομία, έπειτα από ελέγχους που διενεργήθηκαν, διαπιστώθηκε ότι είχαν τοποθετήσει κατά περίπτωση τραπεζοκαθίσματα, ανάκλιντρα, πουφ και ομπρέλες, καταλαμβάνοντας παράνομα έκταση του αιγιαλού, χωρίς να έχουν άδεια από την αρμόδια Αρχή. Επίσης, σε παραλιακή περιοχή της δυτικής Αχαΐας συνελήφθησαν άλλα δύο άτομα που λειτουργούσαν κατάστημα υγειονομικού ενδιαφέροντος και καντίνα, αντίστοιχα, διότι, έπειτα από έλεγχο που διενεργήθηκε από μεικτό κλιμάκιο της Κτηματικής Υπηρεσίας της αστυνομίας και του λιμεναρχείου, διαπιστώθηκε ότι ο πρώτος συλληφθείς είχε τοποθετήσει ξαπλώστρες με ομπρέλες σε κοινόχρηστο τμήμα του αιγιαλού χωρίς να κατέχει άδεια, ενώ ο δεύτερος συλληφθείς είχε τοποθετήσει ξύλινο στέγαστρο στον αιγιαλό χωρίς την απαιτούμενη άδεια. Πηγή: Αθηναϊκό/Μακεδονικό Πρακτορείο Ειδήσεων Διαβάστε επίσης: Σταϊκούρας: Προχωρά ο εκσυγχρονισμός της τηλεδιοίκησης στους σιδηρόδρομους  Ανησυχία και αυξημένα μέτρα στο Παναθηναϊκός - Μαρσέιγ μετά τη δολοφονία στη Νέα Φιλαδέλφεια Νέα Φιλαδέλφεια: Στον Εισαγγελέα οδηγήθηκαν οι 94 Κροάτες χούλιγκαν",False
newsbomb.gr,https://www.newsbomb.gr/ellada/story/1456643/staikoyras-proxora-o-eksygxronismos-tis-tiledioikisis-stous-sidirodromous,ΕΛΛΑΔΑ,Σταϊκούρας: Προχωρά ο εκσυγχρονισμός της τηλεδιοίκησης στους σιδηρόδρομους,2023-08-09T11:34:29+03:00,Newsbomb,"Newsbomb Δελτίο Τύπου του Υπουργού Υποδομών και Μεταφορών, Χρήστου Σταϊκούρα, για τα συστήματα σηματοδότησης,  τηλεδιοίκησης και ETCS Προχωρά, με μεθοδικότητα και συνεργασία, παρά τα διαχρονικά προβλήματα και τις μεγάλες δυσκολίες, τόσο ο εκσυγχρονισμός της σηματοδότησης και της τηλεδιοίκησης όσο και της εγκατάστασης του συστήματος ETCS (European Train Control System – Ευρωπαϊκό Σύστημα Ελέγχου Συρμών) επί της σιδηροδρομικής γραμμής ΣΚΑ – Προμαχώνας, του βασικού σιδηροδρομικού άξονα της χώρας μας. Χθες, πραγματοποιήθηκε, μετά την διεξαγωγή των αναγκαίων δοκιμών, η διοικητική παραλαβή προς χρήση από την ΕΡΓΟΣΕ στον ΟΣΕ της σηματοδότησης του τμήματος της διπλής γραμμής από τη Λάρισα μέχρι το Πλατύ, μήκους 130 χιλιομέτρων. Με την ολοκλήρωση και του μέρους αυτού, λειτουργεί πλέον πλήρης σηματοδότηση στα τμήματα Αγ. Ανάργυροι – Οινόη, και η τηλεδιοίκηση από την Τιθορέα έως την Θεσσαλονίκη, καθώς και από Θεσσαλονίκη μέχρι και τον Προμαχώνα.  Παράλληλα, παραδόθηκε το Κέντρο Ελέγχου Κυκλοφορίας (ΚΕΚ) της Λάρισας, το οποίο ελέγχει την κυκλοφορία των συρμών σε μήκος 200 χιλιόμετρων διπλής σιδηροδρομικής γραμμής, στο τμήμα από τον Δομοκό έως το Πλατύ. Το ΚΕΚ Λάρισας είναι ένα υπερσύγχρονο κέντρο τηλεδιοίκησης, το οποίο διαθέτει όλα τα απαραίτητα μέσα για τον έλεγχο και τη λειτουργία διαχείρισης της κυκλοφορίας.  Εκτιμάται ότι μέχρι τα τέλη Σεπτεμβρίου, θα αποδοθεί στην κυκλοφορία και το τελευταίο τμήμα σηματοδότησης, δηλαδή αυτό από Οινόη μέχρι Τιθορέα, το οποίο θα ελέγχεται από το Κέντρο Ελέγχου Κυκλοφορίας του τμήματος ΣΚΑ – Τιθορέα. Με την παράδοση και του ανωτέρου τμήματος σηματοδότησης και την ένταξή του στο Κέντρο Τηλεδιοίκησης του ΣΚΑ, ο άξονας από την έξοδο της Αθήνας μέχρι και την Θεσσαλονίκη θα τηλεδιοικείται πλήρως. Συνεπώς, θα υπάρχει αναβάθμιση λειτουργιών και δυνατοτήτων για την καλύτερη διαχείριση, έλεγχο και ασφάλεια της κυκλοφορίας. Με αυτό τον τρόπο, ολοκληρώνεται η υλοποίηση της σύμβασης ΑΣ 717, δηλαδή της σύμβασης εγκατάστασης σηματοδότησης και τηλεδιοίκησης. Παράλληλα, υπάρχει σημαντική πρόοδος εργασιών για την υλοποίηση της σύμβασης ΑΣ 10005/07, δηλαδή της εγκατάστασης του συστήματος αυτόματης προστασίας συρμών ETCS. Ειδικότερα, ολοκληρώθηκαν, τέλος Ιουνίου, οι δοκιμές του ETCS στο τμήμα ΣΚΑ – Οινόη ενώ κατατέθηκαν, στο τέλος Ιουλίου, οι απαραίτητες πιστοποιήσεις ώστε να υποβληθούν στη Ρυθμιστική Αρχή Σιδηροδρόμων (ΡΑΣ), προκειμένου να τεθεί σε λειτουργία και το τμήμα αυτό. Επίσης εκδόθηκε από τη ΡΑΣ, εντός Ιουλίου, η απόφαση της θέσης σε λειτουργία του ETCS στο τμήμα Δομοκός – Λάρισα. Ολοκληρώνονται, την τρέχουσα εβδομάδα, και οι δοκιμές ETCS στο τμήμα Λάρισα – Πλατύ, καθώς και στην διασύνδεση στον Δομοκό, ώστε και αυτά να πιστοποιηθούν και να τεθούν σε λειτουργία. Εκτιμάται ότι μέχρι τέλος Νοεμβρίου, δηλαδή λίγο νωρίτερα από τις αρχικές εκτιμήσεις, θα λειτουργεί σε όλο το μήκος από ΣΚΑ μέχρι την Θεσσαλονίκη το σύστημα επιτήρησης και ελέγχου συρμών ETCS επί γραμμής. Σε συνεργασία με τις διοικήσεις ΟΣΕ και ΕΡΓΟΣΕ, με σχέδιο και πολιτική βούληση, αντιμετωπίζουμε διαχρονικές αδυναμίες και εκκρεμότητες, ενισχύουμε την ασφάλεια του επιβατικού κοινού και δημιουργούμε τις προϋποθέσεις για καλύτερες, ποιοτικότερες και σύγχρονες σιδηροδρομικές υποδομές και υπηρεσίες. Διαβάστε επίσης: Νέα Φιλαδέλφεια: Στον Εισαγγελέα οδηγήθηκαν οι 94 Κροάτες χούλιγκαν Στο Νότιο Ημισφαίριο, ο φετινός χειμώνας είναι σαν καλοκαίρι Νέα Φιλαδέλφεια: Δεν άνοιξαν τα έγγραφα που ειδοποιούσαν για τους Κροάτες χούλιγκαν",False
newsbomb.gr,https://www.newsbomb.gr/ellada/astynomiko-reportaz/story/1456638/anisyxia-kai-afksimena-metra-sto-panathinaikos-marseig-meta-ti-dolofonia-sti-nea-filadelfeia,ΑΣΤΥΝΟΜΙΚΟ,Ανησυχία και αυξημένα μέτρα στο Παναθηναϊκός - Μαρσέιγ μετά τη δολοφονία στη Νέα Φιλαδέλφεια,2023-08-09T11:25:14+03:00,Newsbomb,"Newsbomb Νέα Φιλαδέλφεια: Συνεχείς είναι οι συσκέψεις στην ΕΛΑΣ και το υπουργείο Προστασίας του Πολίτη έτσι ώστε να αποφευχθεί ένα φιάσκο όμοιο με αυτό που είχε σαν τραγική κατάληξη τη δολοφονία του Μιχάλη Κατσουρή, στο περιθώριο του αγώνα Παναθηναϊκός – Μαρσέιγ. Τα γεγονότα της Δευτέρας (7/8) στη Νέα Φιλαδέλφεια έχουν θορυβήσει τους πάντες. Ειδικότερα την ΕΛΑΣ η οποία έχει «χρεωθεί» όλα όσα έγιναν, καθώς πλέον είναι επιβεβαιωμένο από παντού ότι υπήρχε ενημέρωση για την έλευση των χούλιγκαν της Ντιναμό Ζάγκρεμπ αλλά η ολιγωρία που επέδειξαν τα αρμόδια όργανα ήταν πρωτοφανής και μοιραία. Για αυτό τον λόγο, άλλωστε, υπάρχει έντονη δυσαρέσκεια στην πολιτική ηγεσία και την κυβέρνηση με αποτέλεσμα να έχει ήδη ξεκινήσει «ξήλωμα» αξιωματικών, όσο ψηλά και αν βρίσκονται, το οποίο και θα συνεχιστεί. Παράλληλα, όμως, διεξάγονται και διαρκείς συσκέψεις καθώς ο κύκλος βίας δεν έχει κλείσει και υπάρχει τεράστια κινητοποίηση για να αποφευχθούν τυχόν προσπάθειες για «αντίποινα» μετά τη δολοφονία του 29χρονου Μιχάλη Κατσουρή. Το Newsbomb.gr από την Τρίτη (8/8) έχει ενημερώσει για το γεγονός ότι η κατάσταση… μυρίζει μπαρούτι. Μπορεί ο χθεσινός (8/8) αγώνας της ΑΕΚ με τη Ντιναμό Ζάγκρεμπ στη Νέα Φιλαδέλφεια να αναβλήθηκε, προφανώς φυσιολογικά, από την UEFA αλλά δεν συνέβη το ίδιο με τον αγώνα του Παναθηναϊκού με τη Μαρσέιγ στη Λεωφόρο την Τετάρτη (9/8). Μία αναμέτρηση η οποία επίσης έχει χαρακτηριστεί υψηλής επικινδυνότητας καθώς όπως συμβαίνει με τους «Bad Blue Boys» της Ντιναμό και τη Θύρα 13, έτσι υπάρχει αδελφοποίηση των Ultras της Μαρσέιγ με την Original της ΑΕΚ. Μάλιστα, η UEFA ενημέρωσε τον Παναθηναϊκό πως ο αγώνας της Τετάρτης θα γίνει με πάρα πολύ αυξημένα μέτρα ασφαλείας. Ενδεικτικό είναι ότι σε κάθε αγώνα διοργανώσεων της UEFA, υπάρχει ένας παρατηρητής. Σε αγώνες όπως αυτός των «πράσινων» με τους «Φωκαείς», θα υπήρχε και ένας Security Officer κατά την πάγια τακτική της ευρωπαϊκής ομοσπονδίας αλλά μετά τα θλιβερά γεγονότα στη Νέα Φιλαδέλφεια, θα υπάρξει και δεύτερος. Αντιλαμβάνεται λοιπόν κανείς τη σημασία που δίνει, κατόπιν εορτής βέβαια, και η UEFA στα όσα θα γίνουν στη Λεωφόρο όπου θα είναι στραμμένα όλα τα βλέμματα.  Το ζητούμενο, βέβαια, είναι να διασφαλιστεί η ηρεμία και η ασφάλεια και στους δρόμους της Αθήνας. Πράγμα που σε καμία περίπτωση δεν έγινε τη Δευτέρα, όταν οι ορδές των Κροατών χούλιγκαν διέσχισαν όλη τη χώρα, έφτασαν ως τη Νέα Φιλαδέλφεια και προχώρησαν στην επίθεση. Οι πληροφορίες, λοιπόν, αναφέρουν πως στην Αθήνα είναι πολύ πιθανό να βρεθούν χούλιγκαν της Μαρσέιγ, αλλά και της ιταλικής Λιβόρνο που επίσης διατηρούν στενούς δεσμούς με τους οπαδούς της ΑΕΚ. Επιπλέον, διακινούνται φήμες για έλευση και οπαδών της Σανκτ Πάουλι, αλλά και από την «αντίπερα» όχθη φημολογείται πως μπορεί να καταφτάσουν ενισχύσεις με χούλιγκαν της Ρόμα, της Ραπίντ Βιέννης και της Στεάουα Βουκουρεστίου. Για αυτό τον λόγο, οι συσκέψεις είναι συνεχόμενες και τα μέτρα ασφαλείας που θα ληφθούν θα είναι πρωτοφανή. Πληροφορίες αναφέρουν πως περιμετρικά της Λεωφόρου η περιοχή θα γίνει… αστακός από τις αστυνομικές δυνάμεις, ενώ οι περιπολίες θα εκτείνονται σε ακτίνα αρκετών χιλιομέτρων. Παράλληλα, θα υπάρχουν αστυνομικές δυνάμεις και στα Μέσα Μαζικής Μεταφοράς, για την αποφυγή τυχόν συγκρούσεων σε αυτά αλλά και για την πρόληψη, η οποία δυστυχώς πήγε… περίπατο στην περίπτωση των χούλιγκαν της Ντιναμό Ζάγκρεμπ, παρότι υπήρχε η ενημέρωση για την έλευσή τους.",True
newsbomb.gr,https://www.newsbomb.gr/ellada/story/1456636/nea-filadelfeia-ston-eisaggelea-odigithikan-oi-94-kroates-xoyligkan,ΕΛΛΑΔΑ,Νέα Φιλαδέλφεια: Στον Εισαγγελέα οδηγήθηκαν οι 94 Κροάτες χούλιγκαν,2023-08-09T11:23:52+03:00,Newsbomb,"Newsbomb Στον Εισαγγελεά οδηγήθηκαν το πρωί της Τετάρτης οι 94 Κροάτες συλληφθέντες για τη δολοφονική επιδρομή στη Νέα Φιλαδέλφεια Το κατώφλι του Εισαγγελέα πέρασαν το πρωί της Τετάρτης οι 94 Κροάτες συλληφθέντες για τη δολοφονική επιδρομή στη Νέα Φιλαδέλφεια, τη στιγμή που βρίσκεται σε εξέλιξη ανθρωποκυνηγητό σε όλη την Ελλάδα από την Αστυνομία με στόχο τον εντοπισμό κι άλλων χούλιγκαν που συμμετείχαν στα επεισόδια και έχουν διαφύγει. Νωρίτερα σήμερα αστυνομικοί εντόπισαν ακόμη πέντε Κροάτες χούλιγκαν (ηλικίας 25, 41, 29, 25 και 31 ετών) στη Θεσπρωτία κατά τη διάρκεια της νύχτας (8η προς 9η Αυγούστου), για τους οποίους προέκυψε ότι συμμετείχαν στη δολοφονική επίθεση προχθές το βράδυ (07/08) στη Νέα Φιλαδέλφεια, όπου ο 29χρονος Μιχάλης Κατσουρής «έχασε» τη ζωή του. Οι πέντε Κροάτες εντοπίσθηκαν από αστυνομικούς της ασφάλειας της Αστυνομικής Διεύθυνσης Θεσπρωτίας στο λιμάνι της Ηγουμενίτσας, ενώ ετοιμάζονταν να επιβιβασθούν στο πλοίο με προορισμό την Ιταλία, σύμφωνα με ανακοίνωση του Λιμενικού Σώματος. Αρχικά, προσήχθησαν στο κτήριο της Αστυνομικής Διεύθυνσης Θεσπρωτίας και όταν ολοκληρωθεί η έρευνα, οι πέντε Κροάτες θα μεταφερθούν με ειδική μεταγωγή στην Αθήνα, όπως μεταδόθηκε.  «Στη σύλληψη πέντε (05) αλλοδαπών, υπηκοότητας Κροατίας, ηλικίας 25, 41, 29, 25 και 31 ετών, προέβησαν χθες (08/08) βραδινές ώρες στελέχη του Γραφείου Ασφάλειας του Κεντρικού Λιμεναρχείου Ηγουμενίτσας. Σε έλεγχο που πραγματοποιήθηκε εντός του επιβατικού λιμένα εξωτερικού Ηγουμενίτσας σε άτομα που επρόκειτο να ταξιδέψουν με Ε/Γ – Ο/Γ πλοίο με προορισμό το λιμάνι Μπάρι της Ιταλίας διαπιστώθηκε ότι οι ανωτέρω δε μπόρεσαν να δικαιολογήσουν επαρκώς τον λόγο και τη διάρκεια παραμονής τους, στη χώρα και επιπλέον δήλωσαν πως έκαναν διακοπές στην Ελλάδα και επιστρέφουν στη χώρα τους, χωρίς να κατέχουν αποσκευές. Οι ανωτέρω αλλοδαποί κρίθηκαν ύποπτοι για πιθανή συμμετοχή τους, στα επεισόδια που έλαβαν χώρα στο πλαίσιο του αγώνα ΑΕΚ – Ντιναμό Ζάγκρεμπ, ειδοποιήθηκε η Υποδιεύθυνση Ασφάλειας Ηγουμενίτσας και παραδόθηκαν σε αστυνομικές δυνάμεις, προκειμένου προσαχθούν στο Αστυνομικό Τμήμα Ηγουμενίτσας». Χθες (08/08), συνελήφθη ένας 19χρονος Κροάτης, ο οποίος ταξίδευε προς την Αλβανία με λεωφορείο και θεωρήθηκε ύποπτος για συμμετοχή στην επίθεση στη Νέα Φιλαδέλφεια. Στον έλεγχο που έγινε στο συνοριακό φυλάκιο της Κακαβιάς, αστυνομικοί τον θεώρησαν ύποπτο για συμμετοχή στα επεισόδια διότι είχε εισέλθει στη χώρα μας, την προηγούμενη ημέρα. Ο νεαρός μεταφέρθηκε και ανακρίθηκε στην Ασφάλεια Ιωαννίνων, όπου διαπιστώθηκε η συμμετοχή του στα αιματηρά γεγονότα και έτσι, συνελήφθη. Σήμερα (09/08), θα οδηγηθούν ενώπιον του εισαγγελέα οι 94 συλληφθέντες για τα φονικά επεισόδια, εις βάρος των οποίων αναμένεται να ασκηθούν κατηγορίες κακουργηματικού χαρακτήρα, κατά πληροφορίες. Από τους 94 συλληφθέντες για τα ακραία επεισόδια στη Νέα Φιλαδέλφεια, οι 89 είναι Κροάτες χούλιγκαν της Ντιναμό Ζάγκρεμπ. Οι σκληροπυρηνικοί «Bad Blue Boys» που διέσχισαν τα μισά Βαλκάνια και βρέθηκαν στην Αθήνα για να κάνουν επίθεση στο γήπεδο της ΑΕΚ, η οποία είχε ως τραγική κατάληξη τον θάνατο του 29χρονου φίλου της Ένωσης, Μιχάλη Κατσουρή. Η ΕΛΑΣ, μετά την πρωτοφανή και αδιανόητη αδράνεια, προχώρησε στις συλλήψεις και πλέον εντείνει τις έρευνες για να βρεθεί ο δράστης ή οι δράστες της δολοφονίας. Οι συλληφθέντες δίνουν δείγματα DNA έτσι ώστε να υπάρξει ταυτοποίηση του δράστη της δολοφονίας, ωστόσο, στη διάρκεια των ανακρίσεων στη ΓΑΔΑ οι Κροάτες αποδεικνύονται κάτι παραπάνω από… στρατιώτες. Τα λόγια τους είναι λίγα, μετρημένα και καλά μελετημένα ενώ εμφανίζονται αρκετά σκληροί και καθόλου αγχωμένοι. Σύμφωνα με τις πρώτες πληροφορίες, οι Κροάτες έλεγαν στους Αστυνομικούς πως δεν είχαν καμία πρόθεση για να δημιουργήσουν επεισόδια και ήρθαν στην Ελλάδα απλά για να στηρίξουν ψυχολογικά την ομάδα τους. Στην επισήμανση ότι δεν θα μπορούσαν να μπουν στο γήπεδο, αφού υπήρχε απαγόρευση μετακινήσεων από την UEFA, ανέφεραν πως το γνώριζαν και πως για αυτό ήθελα να παρακολουθήσουν την αναμέτρηση από κάποια καφετέρια κοντά στο γήπεδο για να στηρίξουν την ομάδα τους. Μάλιστα, όπως μεταδόθηκε στο Mega, οι Κροάτες φέρονται να έχουν υποστηρίξει ότι υπήρξαν οικογένειες Ελλήνων που τους επιτέθηκαν πρώτοι και έτσι ξεκίνησαν τα επεισόδια στη Νέα Φιλαδέλφεια! Στο ερώτημα, όμως, για το γιατί είχαν εξοπλιστεί με φουλ φέις, ρόπαλα, μαχαίρια και κάθε λογής πολεμοφόδια δεν έδωσαν καμία απάντηση. Επίσης, οι Κροάτες κρατάνε κλειστό το στόμα τους αναφορικά με το αν είχαν Έλληνες συνεργάτες σε όλη αυτή την επιχείρηση και δεν έχουν κάνει καμία αναφορά.",True
newsbomb.gr,https://www.newsbomb.gr/ellada/story/1456634/sto-notio-imisfairio-o-fetinos-xeimonas-einai-san-kalokairi,ΕΛΛΑΔΑ,"Στο Νότιο Ημισφαίριο, ο φετινός χειμώνας είναι σαν καλοκαίρι",2023-08-09T11:21:02+03:00,Newsbomb,"Newsbomb Την ώρα που το Βόρειο Ημισφαίριο καταγράφει τον πιο ζεστό Ιούλιο, χώρες στο Νότιο Ημισφαίριο αντιμετωπίζουν άνευ προηγουμένου ζέστη στην αρχή του Αυγούστου, που είναι σ' αυτές τα μέσα του χειμώνα, με τη θερμοκρασία σε πολλά μέρη να καταγράφει υψηλά ρεκόρ. Η θερμοκρασία στην πρωτεύουσα της Χιλής Σαντιάγο ήταν 24 βαθμοί Κελσίου στις 2 Αυγούστου και είχε φθάσει τους 37 βαθμούς Κελσίου την 1η Αυγούστου στην πόλη Βικούνα στην κεντρική Χιλή. Η χιλιανή Εθνική Μετεωρολογική Υπηρεσία ανακοίνωσε πως μετεωρολογικοί σταθμοί σε όλη τη χώρα κατέγραψαν στην αρχή του Αυγούστου θερμοκρασίες πάνω από τους 35 βαθμούς Κελσίου. Δεδομένα από την Εθνική Μετεωρολογική Υπηρεσία της Αργεντινής έδειξαν πως στο Μπουένος Άιρες η θερμοκρασία ξεπέρασε τους 30 βαθμούς Κελσίου την 1η Αυγούστου, η υψηλότερη την ημερομηνία αυτή εδώ και 117 χρόνια. Η μέση θερμοκρασία τον Αύγουστο στην πόλη αυτή είναι συνήθως ανάμεσα στους 9 και τους 18 βαθμους Κελσίου. Σύμφωνα με δεδομένα από το Ευρωπαϊκό Κέντρο Μεσοπρόθεσμων Μετεωρολογικών Προγνώσεων, η τρέχουσα θερμοκρασία είναι από 10 ως 20 βαθμούς Κελσίου πάνω από το φυσιολογικό γι' αυτή την εποχή του χρόνου σε τμήματα της Χιλής και της Αργεντινής. Ο Μαξιμιλιάνο Ερέρα, κλιματολόγος και ιστορικός του κλίματος, έγραψε στα μέσα κοινωνικής δικτύωσης πως η Νότια Αμερική βιώνει ένα από τα πιο ακραία φαινόμενα που έχει δει ποτέ ο κόσμος. «Απίστευτες θερμοκρασίες έως 38,9 βαθμούς Κελσίου στις χιλιανές περιοχές των Άνδεων στα μέσα του χειμώνα! Είναι κάτι πολύ μεγαλύτερο απ' αυτό που μόλις γνώρισε η νότια Ευρώπη στα μέσα του καλοκαιριού. Αυτό το γεγονός ξαναγράφει όλα τα βιβλία για το κλίμα». Στο μεταξύ, στην Αυστραλία, ζέστη πρωτοφανής για την εποχή διαρκεί αρκετές εβδομάδες. «Μια έλλειψη ψυχρών μετώπων από τα τέλη Ιουλίου επέτρεψε στις θερμοκρασίες να ανέβουν 10 βαθμούς πάνω από το μέσο όρο για οκτώ διαδοχικές ημέρες», μετέδωσε σε ρεπορτάζ του το ABC, προσθέτοντας πως «ολόκληρη η Αυστραλία, εκτός από τη δυτική ακτή, ήταν πιο ζεστή από το φυσιολογικό» στις 2 Αυγούστου. Στις 3 Αυγούστου, στις νοτιοανατολικές πολιτείες παρατηρήθηκε η πιο ασυνήθιστη ζέστη, ενώ οι πρωτεύουσές τους ήταν ηλιόλουστες και πιο ζεστές από ποτέ άλλοτε εδώ και περισσότερο από μια δεκαετία στα μέσα του χειμώνα, σύμφωνα με το ρεπορτάζ. Η θερμοκρασία στη Μελβούρνη έφθασε τους 19,8 βαθμούς Κελσίου, η υψηλότερη στα μέσα του χειμώνα εδώ και μια δεκαετία. Το Χόμπαρτ κατέγραψε την πιο υψηλή θερμοκρασία στα μέσα του χειμώνα εδώ και 20 χρόνια με 19,6 βαθμους Κελσίου και η Αδελαΐδα κατέγραψε 24,7 βαθμούς Κελσίου, την υψηλότερη θερμοκρασία στα μέσα του χειμώνα εδώ και 48 χρόνια.  Ο ζεστός χειμώνας στο Νότιο Ημισφαίριο θα καθυστερήσει την παραδοσιακή χιονοδρομική σεζόν στην Αυστραλία. Ο Αύγουστος είναι ο μήνας κατά τον οποίο το χιόνι είναι συνήθως το περισσότερο, όμως ο ήπιος καιρός και οι βροχές το έχουν περιορίσει τις λίγες τελευταίες εβδομάδες, σύμφωνα με το ρεπορτάζ του ABC. Σε υψόμετρο 1.620 μέτρων, τα δεδομένα δείχνουν πως το ύψος του φυσικού χιονιού είναι μόλις 16,5 εκατοστά, πολύ κάτω από το μέσο όρο των 70 εκατοστών για τις αρχές Αυγούστου. «Οι ζεστοί χειμώνες στην Αυστραλία μπορεί να επηρεάσουν αρνητικά μερικούς κλάδους της οικονομίας, περιλαμβανομένης της χιονοδρομικής βιομηχανίας. Δημιουργούν επίσης προβλήματα στην ανάπτυξη της χλωρίδας και της πανίδας και αυξάνουν την πιθανότητα να σημειωθούν 'αστραπιαίες ξηρασίες' - όπου οι πιο ξηρές από το φυσιολογικό μετεωρολογικές συνθήκες μετατρέπονται σε σοβαρή ξηρασία μέσα σε διάστημα εβδομάδων. Οι θερμές και ξηρές μετεωρολογικές συνθήκες μπορεί επίσης να κάνουν να αρχίσει νωρίτερα η περίοδος των πυρκαγιών στη νοτιοανατολική Αυστραλία», ανέφερε ο Άντριου Κινγκ, ειδικός στην κλιματική επιστήμη στο Πανεπιστήμιο της Μελβούρνης. Ο Μάρτιν Ζακ, κλιματολόγος και καθηγητής στο Πανεπιστήμιο της Κονσεπσιόν στη Χιλή, εξήγησε ότι, ενώ κάποια αύξηση της θερμοκρασίας είναι αναμενόμενη αυτή την εποχή του χρόνου λόγω της κυκλοφορίας της ατμόσφαιρας, αυτές οι ακραίες θερμοκρασίες ενισχύθηκαν από το Ελ Νίνιο και την όλο και μεγαλύτερη άνοδο της θερμοκρασίας του πλανήτη. «Αυτό που τώρα μοιάζει πολύ ακραίο, θα μπορούσε σταδιακά να γίνει σε λίγα χρόνια όλο και πιο φυσιολογικό», φέρεται να δήλωσε ο Μάρτιν Ζακ. Πηγή: Αθηναϊκό/Μακεδονικό Πρακτορείο Ειδήσεων Διαβάστε επίσης: Εκτελέστηκαν στο Ιράν 5 άνδρες που είχαν απαγάγει και βιάσει μια γυναίκα το 2022 Απίστευτο έγκλημα στις ΗΠΑ: Ανάγκασε τον γιο του να πάρει ναρκωτικά και όταν συνελήφθη... γέλαγε! Κόλαση φωτιάς στην Πορτογαλία: Χιλιάδες στρέμματα κάηκαν - Το θερμόμετρο δείχνει 46.4 C",False
newsbomb.gr,https://www.newsbomb.gr/ellada/astynomiko-reportaz/story/1456629/nea-filadelfeia-den-anoiksan-ta-eggrafa-pou-eidopoioysan-gia-tous-kroates-xoyligkan,ΑΣΤΥΝΟΜΙΚΟ,Νέα Φιλαδέλφεια: Δεν άνοιξαν τα έγγραφα που ειδοποιούσαν για τους Κροάτες χούλιγκαν,2023-08-09T11:09:27+03:00,Newsbomb,"Newsbomb Νέα Φιλαδέλφεια: Σοβαρές καταγγελίες από τον πρόεδρο της Ένωσης Αστυνομικών Υπαλλήλων Νοτιοανατολικής Αττικής, Γιώργο Καλλιακμάνη, για την αδράνεια της ΕΛΑΣ στην κάθοδο των χούλιγκαν της Ντιναμό Ζάγκρεμπ από την Κροατία στην Αθήνα. Για παιδαριώδη λάθη από πλευράς συναδέλφων του αξιωματικών της ΕΛΑΣ, που κόστισαν τη ζωή του 29χρονου Μιχάλη Κατσουρή, έκανε λόγο στην ΕΡΤ ο Γιώργος Καλλιακμάνης. «Χάθηκε ένας νέος άνθρωπος. Δεν υπάρχει καμία δικαιολογία. Όσο αφορά στην είσοδο αυτών των ανθρώπων στην Ελλάδα, υπήρχε ένα έγγραφο από τις κροατικές αρχές και από τις αρχές του Μαυροβουνίου που έλεγε ότι οι συγκεκριμένοι εγκληματίες, γιατί αυτοί οι άνθρωποι ήταν εγκληματίες, θα μπουν στη χώρα σας και θα προσπαθήσουν να πάνε στην πρωτεύουσα και να δημιουργήσουν επεισόδια και έκτροπα. Μάλιστα, σε αυτό το έγγραφο αναφέρονταν και οι αριθμοί κυκλοφορίας των αυτοκινήτων και οι μάρκες των αυτοκινήτων. Άρα η αστυνομία μπορούσε κάλλιστα να απαγορεύσει την είσοδο στη χώρα αυτών των ανθρώπων, παρόλο που ήταν Ευρωπαίοι πολίτες, παρόλο που ήταν υπήκοοι χώρας η οποία ανήκει στο Σένγκεν», ανέφερε αρχικά. «Επτά Κροάτες που έφευγαν και πάνω τους βρέθηκαν όπλα, κρατούνται. Στην Ευζώνους συνελήφθησαν άλλα πέντε άτομα, άλλοι πέντε στην Ηγουμενίτσα και άλλος ένας στην Κακαβιά. Υπήκοοι Κροάτες που ήταν στη μαύρη λίστα της εγκληματικής οργάνωσης και πάνε κι αυτοί κατηγορούμενοι. Άρα έχουμε φτάσει στα 105 άτομα με βαριές κατηγορίες, με κακουργήματα, εγκληματική οργάνωση, νόμος περί όπλων, έκρηξη μολότοφ, συμπλοκή με αποτέλεσμα τον θάνατο, τα περισσότερα κακουργήματα», συμπλήρωσε. Αναφορικά με τις ευθύνες της Αστυνομίας, εξήγησε πως «Η αγανάκτηση του Υπουργού είναι δικαιολογημένη και του Αρχηγού της Ελληνικής Αστυνομίας. Όσο έρχονται πληροφορίες, αγανακτούμε όλοι μας, αγανακτώ εγώ ως αξιωματικός της Αστυνομίας. Δεν είναι δυνατόν κάποιοι αξιωματικοί της Αστυνομίας να λειτουργούν με τέτοιο παιδαριώδες τρόπο. Κάποιοι δεν ήξεραν καν για το έγγραφο. Δεν το είχαν διαβάσει. Ένα έγγραφο επείγον, απόρρητο, που μιλάει για ανθρώπους, για μια εγκληματική οργάνωση. Δηλαδή άμα ήταν Τούρκοι εθνικιστές και μπαίνανε στα σύνορα, θα μπορούσαν να φτάσουν στο Σύνταγμα; Αυτό είναι ανεπίτρεπτο». Όπως είπε ο κ. Καλλιακμάνης, από το κέντρο επιχείρησης της ΓΑΔΑ έπαιρναν συνέχεια τηλέφωνα τις περιφερειακές υπηρεσίες και ρωτούσαν αν πέρασαν Κροάτες, «αλλά κάποιοι δεν είχαν ανοίξει καν το έγγραφο να ξέρουν γιατί πρόκειται. Τι ήταν αυτοί οι Κροάτες, Για ποιο λόγο;».  Μετά τους επτά αξιωματικούς που «καρατομήθηκαν» με εντολή του υπουργού Προστασίας του Πολίτη, Γιάννη Οικονόμου, αναμένεται να ακολουθήσουν κι άλλοι τον ίδιο δρόμο. Μάλιστα, οι εξελίξεις αναμένονται άμεσα και πριν την ολοκλήρωση της εσωτερικής διαδικασίας. Σύμφωνα με πληροφορίες θα πέσουν κεφάλια στα υψηλά κλιμάκια της ΕΛΑΣ καθώς αποδεικνύεται πως υπάρχουν βαρύτατες ευθύνες για όλα όσα συνέβησαν με τους Κροάτες χούλιγκανς και τη δολοφονία του φίλου της ΑΕΚ. Στο κυβερνητικό στρατόπεδο παραδέχονται ότι νέα τετραετία ξεκίνησε με διάφορα φάλτσα και θα πρέπει από δω και στο εξής να υπάρχει μεγάλη εγρήγορση και προσοχή στα θέματα της καθημερινότητας. Ο προβληματισμός είναι έκδηλος, με δεδομένο πως τα τελευταία γεγονότα προστίθενται στις αρρυθμίες του προηγούμενου διαστήματος μόλις ενάμιση μήνα μετά τις εκλογές. Αναφορικά με τον υπουργό Προστασίας του Πολίτη, Γιάννη Οικονόμου, δεν υπάρχει κάποιο θέμα, καθώς με τα μέχρι στιγμής δεδομένα προκύπτει πως δεν είχε ενημερωθεί το γραφείο του για τα σήματα που έστειλε η Interpol Μαυροβουνίου, 14 ώρες πριν τη φονική επίθεση. Παράλληλα ο κ. Οικονόμου έχει αναλάβει τη θέση αυτή μόλις πριν από 10 μέρες, μετά την απομάκρυνση του Νότη Μηταράκη. «Ήδη αποδόθηκαν οι πρώτες ευθύνες, ο κόσμος λέει – και δικαίως – «και τι έγινε; Με επτά απομακρύνσεις τελειώσαμε;». Λέω ευθέως, και απαντώ και σε αυτούς που έσπευσαν να μας κουνήσουν το δάκτυλο, πως ότι μας δείξει η έρευνα, θα σημάνει και αντίστοιχες αποφάσεις. Δεν σταματάμε εκεί. Αυτό που έγινε ήταν απαράδεκτο. Δεν νοείται στελέχη της ΕΛΑΣ να αντιμετωπίζουν με αυτόν τον τρόπο πληροφορίες και περιστατικά. Απαιτείται ευθύνη, συνεργασία και αποτελεσματικότητα. Όχι να πασάρουν τις εντολές και την ευθύνη ο ένας στον άλλον», είπε χαρακτηριστικά στη συνέντευξή του στον Alpha, ο υπουργός Προστασίας του Πολίτη, Γιάννης Οικονόμου.",True
newsbomb.gr,https://www.newsbomb.gr/ellada/ekklhsia/story/1456628/thlipsi-sti-mitropoli-xalkidas-pethane-i-monaxi-fevronia,ΕΚΚΛΗΣΙΑ,Θλίψη στη Μητρόπολη Χαλκίδας: Πέθανε η μοναχή Φεβρωνία,2023-08-09T11:07:27+03:00,Newsbomb,"Newsbomb Πέθανε χθες η μοναχή Φεβρωνία, κατά κόσμον Φωτεινής Κόλλια, η οποία διετέλεσε Καθηγουμένη της Ιεράς Μονής Αγίου Νικολάου Γαλατάκη Λίμνης (1985-2023). Η Οσιοτάτη Γερόντισσα, γεννήθηκε στο Ναύπλιο στις 12 Οκτωβρίου 1924. Eiσήλθε, στις 6 Δεκεμβρίου 1942, στην Ι. Μονή Οσίου Θεοδοσίου Αργολίδος σε ηλικία 18 ετών και τον Μάρτιο του 1945 έγινε Μοναχή. Διαβάστε περισσότερα στο iellada.gr",False
newsbomb.gr,https://www.newsbomb.gr/ellada/story/1456623/foititiki-katoikia-ta-apagoreftika-enoikia-sproxnoun-tous-foitites-sti-sygkatoikisi,ΕΛΛΑΔΑ,Φοιτητική κατοικία: Τα απαγορευτικά ενοίκια σπρώχνουν τους φοιτητές στη συγκατοίκηση,2023-08-09T10:52:51+03:00,Newsbomb,"Newsbomb Δύσκολος ο δρόμος των φοιτητών που ξεκινούν τώρα να βρουν το σπίτι που θα στεγάσει τα όνειρα τους Οπλισμένοι με γερά νεύρα πρέπει να είναι οι γονείς και οι φοιτητές που αναζητούν σπίτι. Οδηγίες προς τους νέους φοιτητές και φοιτήτριες που ξεκινούν τώρα τον δρόμο της νέας τους ζωής και πρέπει να βρουν το σπίτι που θα στεγάσει τα όνειρα τους, με σκοπό να αποφύγουν τυχόν παγίδες και να μην πέσουν θύμα επιτήδειων ενοικιαστών. Τα προβλήματα είναι μεγάλα καθώς και οι τιμές των ενοικίων είναι υψηλές με αποτέλεσμα να μην έχει κανείς τη δυνατότητα να μεταβεί στην πόλη σπουδών του, αλλά ένα από τα βασικότερα προβλήματα είναι η εύρεση του ίδιου του σπιτιού. Μην ψάχνετε για σπίτι έξω από την πύλη του Πανεπιστημίου. Λίγους δρόμους ή λίγες στάσεις πιο κάτω, υπάρχουν πολλά σπίτια που μπορούν να καλύψουν τις ανάγκες σας Να αποφεύγουν να μισθώνουν υπόγεια, σοφίτες ή πολύ παλιές κατοικίες  Οργανώστε την αναζήτησή σας και μην σπεύσετε να καταλήξετε στο πρώτο που θα δείτε. Αν το κόστος μίσθωσης υπερβαίνει τα οικονομικά σας, μη το δεχτείτε, γιατί θα βρείτε σίγουρα αυτό που ζητάτε λίγο παραπέρα Σύμφωνα με τον κ. Θεμιστοκλή Μπάκα, πρόεδρο του πανελληνίου δικτύου e real estates: «Σπίτια υπάρχουν αλλά ο κόσμος πρέπει να βάλει βαθιά το χέρι στην τσέπη. Έχουμε αύξηση πάνω από 60% στις φοιτητικές περιοχές του νομού Αττικής. 7 στα 10 σπίτια έχουν ζητούμενο μίσθωμα πάνω από 400 ευρώ, εκ των οποίων 4 στα 10 έχουν ζητούμενο μίσθωμα 500-600 ευρώ, για ένα σπίτι από 40 έως 55 τ.μ. Στην Θεσσαλονίκη τα σπίτια, στην Καμάρα ένα σπίτι 50-60 τ.μ. ξεκινάνε από 450 ευρώ το μη ανακαινισμένο, και φτάνει τα 650 ευρώ το ανακαινισμένο και επιπλωμένο. Προβλήματα υπάρχουν σε Καλαμάτα, Ρόδο, Χανιά, Κέρκυρα». Ο Δομίνικος Πρίτης, ιδρυτής της πλατφόρμας My Roomies Skype, μίλησε για την πρωτοβουλία αυτής της κίνησης και για να βρεθεί το “perfect match” στην συγκατοίκηση. «Ο κόσμος ψάχνει να συγκατοικήσει. Εμείς ουσιαστικά οργανώσαμε σε μία πλατφόρμα αυτή την ανάγκη του κόσμου η οποία είναι όχι μόνο οικονομική αλλά και για κοινωνικοποίηση. Εμείς ελέγχουμε τις αγγελίες. Υπάρχουν αγγελίες που ψάχνει κάποιος να βρει σύντροφο και όχι συγκάτοικο, εμείς τις κόβουμε αυτές τις αγγελίες», ανέφερε ο κ. Πρίτης. «Όσα περισσότερα φίλτρα βάλουμε τόσες περισσότερες πιθανότητες υπάρχουν για να ταιριάξουν μεταξύ τους οι συγκάτοικοι», συμπλήρωσε.",False
newsbomb.gr,https://www.newsbomb.gr/ellada/story/1456622/isxyri-ekriksi-vomvas-ston-aspropyrgo-ektetamenes-zimies-se-pente-spitia-kai-10-aftokinita,ΕΛΛΑΔΑ,Ισχυρή έκρηξη βόμβας στον Ασπρόπυργο – Εκτεταμένες ζημιές σε πέντε σπίτια και 10 αυτοκίνητα,2023-08-09T10:45:33+03:00,Newsbomb,"Newsbomb Έκρηξη βόμβας σημειώθηκε στις 3:40 τα ξημερώματα της Τετάρτης (9/8) έξω από οικία στην οδό Ειρήνης στην περιοχή Γκόριτσα Ασπροπύργου. Από την ισχυρή έκρηξη προκλήθηκαν εκτεταμένες ζημιές τόσο εξωτερικά της οικίας όσο και σε ακόμη τέσσερις όπως επίσης και σε 10 σταθμευμένα αυτοκίνητα. Σύμφωνα με πληροφορίες, στα σπίτια διέμεναν ομογενείς από την πρώην Σοβιετική Ένωση. Στο σημείο της έκρηξης μετέβη κλιμάκιο του ΤΕΕΜ ωστόσο δεν βρήκε υπολείμματα του εκρηκτικού μηχανισμού, γεγονός που τους οδηγεί στο συμπέρασμα πως πρόκειται για εκρηκτικό μηχανισμό υψηλής ισχύος με βραδύκαυστο φυτίλι και κοινό πυροκροτητή. Δείτε στην gallery που ακολουθεί περισσότερες φωτογραφίες από τις καταστροφές που προκάλεσε η ισχυρή έκρηξη: Την προανάκριση έχει αναλάβει η Υποδιεύθυνση Δυτικής Αττικής ενώ λαμβάνονται καταθέσεις από τους περίοικους και υλικό από τις κάμερες ασφαλείας που υπήρχαν στην περιοχή.  Διαβάστε επίσης: Κως: 22χρονη Βελγίδα κατήγγειλε βιασμό σε τουαλέτες μπαρ του νησιού Θεσσαλονίκη: Με 410 επιβάτες έδεσε στο λιμάνι το Azamara Onward Τραγωδία στο Ρέθυμνο: Νεκρός οδηγός μοτοσυκλέτας – «Καρφώθηκε» κάτω από νταλίκα",False
newsbomb.gr,https://www.newsbomb.gr/ellada/story/1456618/kos-22xroni-velgida-katiggeile-viasmo-se-toualetes-bar-tou-nisioy,ΕΛΛΑΔΑ,Κως: 22χρονη Βελγίδα κατήγγειλε βιασμό σε τουαλέτες μπαρ του νησιού,2023-08-09T10:36:12+03:00,Newsbomb,"Newsbomb Κως: Η 22χρονη κατήγειλλε ότι όταν συνήλθε διαπίστωσε ότι τα ρούχα της και το εσώρουχό της ήταν κατεβασμένα έως τα γόνατά της Σε εξέλιξη βρίσκεται έρευνα των αστυνομικών του Τμήματος Ασφαλείας Κω μετά από καταγγελία 22χρονης για βιασμό. Όπως αναφέρει το dimokratiki.gr, το βράδυ της Δευτέρας καταγγέλθηκε από μια 22χρονη Βελγίδα στο Τμήμα Ασφαλείας Κω πως στο χρονικό διάστημα τα χαράματα της 5ης Αυγούστου 2023 ενώ τελούσε σε κατάσταση μέθης, έχασε τις αισθήσεις της και βρέθηκε με άγνωστα άτομα στις τουαλέτες μπαρ. Όπως είπε η 22χρονη,  όταν συνήλθε διαπίστωσε ότι τα ρούχα της και το εσώρουχό της ήταν κατεβασμένα έως τα γόνατά της. Την ιδία ημέρα και απογευματινές ώρες παρατήρησε σημάδια στο σώμα της που την έκαναν να πιστεύει ότι κακοποιήθηκε σεξουαλικά παρά την θέλησή της. Ο ρουχισμός και το εσώρουχο κατασχέθηκαν από τους αστυνομικούς και θα αποσταλούν για εργαστηριακή εξέταση. Διαβάστε επίσης:  Θεσσαλονίκη: Με 410 επιβάτες έδεσε στο λιμάνι το Azamara Onward Τραγωδία στο Ρέθυμνο: Νεκρός οδηγός μοτοσυκλέτας – «Καρφώθηκε» κάτω από νταλίκα Κοινή δήλωση Μπακογιάννη και δήμαρχου Ζάγκρεμπ: «Η τυφλή βία δεν έχει θέση στα γήπεδα»",False
newsbomb.gr,https://www.newsbomb.gr/ellada/story/1456614/thessaloniki-me-410-epivates-edese-sto-limani-to-azamara-onward,ΕΛΛΑΔΑ,Θεσσαλονίκη: Με 410 επιβάτες έδεσε στο λιμάνι το Azamara Onward,2023-08-09T10:27:45+03:00,,"Γιάννης Καλύβας Πέντε ακόμη κρουαζιερόπλοια αναμένονται τον Αύγουστο να αγκυροβολήσουν στο λιμάνι της Θεσσαλονίκης Στις οκτώ το πρωί έφτασε στο λιμάνι της Θεσσαλονίκης το κρουαζιερόπλοιο Azamara Onward της Azamara Cruises, προερχόμενο από την Καβάλα και μεταφέροντας 410 επιβάτες, εκ των οποίων οι 120 Άγγλοι, οι 130 Αμερικάνοι και οι υπόλοιποι διαφόρων εθνικοτήτων. Το κρουαζιερόπλοιο, με προσωπικά που φτάνει τα 408 άτομα, θα παραμείνει αγκυροβολημένο στο λιμάνι της Θεσσαλονίκης για 12 ώρες και στις οχτώ το βράδυ αναχωρήσει για τον επόμενο σταθμό του, τη Μύκονο. Μιλώντας στο ΑΠΕ-ΜΠΕ στέλεχος του «Κοσμάτος» που πρακτορεύει το κρουαζιερόπλοιο, επισήμανε ότι αρκετοί από τους επιβάτες επισκέπτονται τη Βεργίνα στην Ημαθία και το Δίον στην Πιερία, ενώ άλλοι επέλεξαν την περιήγηση στην πόλη, συμμετέχοντας στο τετράωρο city-tour που έχει διοργανωθεί, με επισκέψεις σε αξιοθέατα, όπως ο Λευκός Πύργος, ο Άγιος Δημήτριος, η Ροτόντα και τα Κάστρα. Το Azamara Onward (σημαίας Μάλτας), με 278 καμπίνες, έχει μήκος 592 πόδια, πλάτος 84 πόδια και βάρος στους 30.277 τόνους. Διαθέτει πέντε εστιατόρια, οκτώ διακριτικά μπαρ και lounge καθώς και εγκαταστάσεις γυμναστικής και διάφορα καταστήματα.  Στο μεταξύ, άλλα έξι κρουαζιερόπλοια αναμένονται εντός Αυγούστου στο λιμάνι της Θεσσαλονίκης, όπως προκύπτει από το αναρτημένο πρόγραμμα που έχει στην ιστοσελίδα της η ΟΛΘ ΑΕ. Μάλιστα, δύο εξ αυτών θα καταπλεύσουν στην πόλη την ίδια μέρα (20/8) και θα παραμείνουν σε αυτήν. Στις 13/8 αναμένεται να «δέσει» στο λιμάνι της Θεσσαλονίκης το Celestyal Crystal, στις δέκα το πρωί, προερχόμενο από τον Πειραιά και θα αναχωρήσει στις επτά το απόγευμα για το Κουσάντασι της Τουρκίας, ενώ στις 20/8 αγκυροβολημένα θα είναι δύο κρουαζιερόπλοια: τα Celebrity Infinity και Celestyal Crystal. Και τα δύο κρουαζιερόπλοια θα φτάσουν στο λιμάνι της Θεσσαλονίκης, στις 10 το πρωί, προερχόμενα από τον Πειραιά και θα αναχωρήσουν (με μία ώρα διαφορά) για το νησί της Μυκόνου- το πρώτο στις 6 το απόγευμα και το δεύτερο μία ώρα αργότερα. Στις 24/8, στις εννιά το πρωί, αναμένεται στο λιμάνι της Θεσσαλονίκης το Azamara Quest προερχόμενο από την Καβάλα. Θα αναχωρήσει στις οκτώ το βράδυ της ίδιας ημέρας για τη Μύκονο, ενώ στις 27/8 θα αφιχθεί το Celestyal Crystal, στις δέκα το πρωί, από τον Πειραιά και εννέα ώρες αργότερα (στις 7 το απόγευμα) θα βάλει ρότα για το Κουσάντασι της Τουρκίας. Με την έλευση του Azamara Quest, στις 28/8, στις οκτώ το πρωί -με προέλευση από τον Βόλο και επόμενο σταθμό την Καβάλα, για την οποία θα ξεκινήσει το ταξίδι στις οκτώ το βράδυ- θα ρίξει αυλαία η κρουαζιέρα για τον μήνα Αύγουστο. Συνολικά φέτος είναι προγραμματισμένες 68 αφίξεις κρουαζιερόπλοιων στο λιμάνι της Θεσσαλονίκης, από 61 το 2022 και 17 το 2021. Πηγή: Αθηναϊκό/Μακεδονικό Πρακτορείο Ειδήσεων Διαβάστε επίσης: Τραγωδία στο Ρέθυμνο: Νεκρός οδηγός μοτοσυκλέτας – «Καρφώθηκε» κάτω από νταλίκα Κοινή δήλωση Μπακογιάννη και δήμαρχου Ζάγκρεμπ: «Η τυφλή βία δεν έχει θέση στα γήπεδα» Ζάκυνθος: Συνελήφθησαν δύο άτομα για παράνομη οπλοκατοχή και βία κατά υπαλλήλων",False
newsbomb.gr,https://www.newsbomb.gr/ellada/story/1456609/tragodia-sto-rethymno-nekros-odigos-motosykletas-karfothike-kato-apo-dalika,ΕΛΛΑΔΑ,Τραγωδία στο Ρέθυμνο: Νεκρός οδηγός μοτοσυκλέτας – «Καρφώθηκε» κάτω από νταλίκα,2023-08-09T10:24:32+03:00,Newsbomb,"Newsbomb Άλλο ένα θανατηφόρο τροχαίο σημειώθηκε στους δρόμους της Κρήτης. Άλλη μία τραγωδία στην άσφαλτο της Κρήτης, αφού ακαριαίος ήταν ο θάνατος ενός ανθρώπου, όταν η μοτοσυκλέτα του συγκρούσθηκε με νταλίκα, στην περιοχή Μασταμπάς του Ρεθύμνου. Μάλιστα, η σύγκρουση ήταν τόσο σφοδρή, που καθίσταται δύσκολη η αναγνώριση της ταυτότητας του νεκρού, σύμφωνα με το cretalive.gr. Το τροχαίο δυστύχημα σημειώθηκε σήμερα το πρωί (09/08), λίγο μετά τις 07:30. Η μηχανή φέρεται να «καρφώθηκε» στον πίσω τροχό της νταλίκας, με αποτέλεσμα ο οδηγός να βρει ακαριαίο θάνατο. Η σύγκρουση προκάλεσε μεγάλο κρότο, με συνέπεια οι περίοικοι να ξεσηκωθούν, πιστεύοντας ότι σημειώθηκε έκρηξη! Στο σημείο μετέβη αμέσως πλήρωμα του ΕΚΑΒ, το οποίο παρέλαβε τον συνοδηγό της μηχανής και τον μετέφερε στο Νοσοκομείο Ρεθύμνου. Πρόκειται για αλλοδαπό ηλικίας περίπου 17 – 18 ετών, ο οποίος είναι σε καλή κατάσταση και δεν βρίσκεται σε κίνδυνο η ζωή του. Επί τόπου βρέθηκε και η Πυροσβεστική Υπηρεσία, που προχώρησε σε πλύση του οδοστρώματος. Η Τροχαία διερευνά τα αίτια του τραγικού συμβάντος. ",False
newsbomb.gr,https://www.newsbomb.gr/ellada/story/1456606/koini-dilosi-bakogianni-kai-dimarxou-zagkremp-i-tyfli-via-den-exei-thesi-sta-gipeda,ΕΛΛΑΔΑ,Κοινή δήλωση Μπακογιάννη και δήμαρχου Ζάγκρεμπ: «Η τυφλή βία δεν έχει θέση στα γήπεδα»,2023-08-09T10:21:44+03:00,Newsbomb,"Newsbomb «Η Αθήνα και το Ζάγκρεμπ διατηρούν σχέση φιλίας, την οποία ως δήμαρχοι δεσμευόμαστε να ενισχύσουμε ακόμη περισσότερο», ανέφερε το κοινό μήνυμα του Κώστα Μπακογιάννη και του Tomislav Tomasevic. Σε κοινή δήλωση, καταδικάζοντας απερίφραστα τα επεισόδια που σόκαραν την Ευρώπη στη Νέα Φιλαδέλφεια, προχώρησαν οι δήμαρχοι της Αθήνας και του Ζάγκρεμπ, Κώστας Μπακογιάννης και Tomislav Tomasevic. «Η τυφλή βία και το αίμα δεν έχουν καμία θέση στα γήπεδα, στις πόλεις, στην κοινωνία μας. Καταδικάζουμε απερίφραστα το στυγερό έγκλημα που οδήγησε στην απώλεια της ζωής ενός νέου ανθρώπου και τα θλιβερά επεισόδια των χούλιγκαν που έθεσαν σε κίνδυνο τη ζωή αθώων πολιτών και μικρών παιδιών. Η βία δεν έχει εθνικότητα. Η μόνη πατρίδα της είναι το μίσος. Ελπίζουμε ότι οι δράστες θα βρεθούν το συντομότερο και θα τιμωρηθούν παραδειγματικά, έτσι ώστε να μη ζήσουμε ποτέ ξανά τέτοια τραγικά γεγονότα. Αυτές τις στιγμές, τα λόγια είναι φτωχά. Τα θερμά μας συλλυπητήρια στην οικογένεια του θύματος», αναφέρουν στο μήνυμά τους οι δύο δήμαρχοι και προσθέτουν: «Η Αθήνα και το Ζάγκρεμπ διατηρούν σχέση φιλίας, την οποία ως δήμαρχοι δεσμευόμαστε να ενισχύσουμε ακόμη περισσότερο. Η συνεργασία μας δεν πρόκειται να υπονομευθεί από μεμονωμένα περιστατικά βίας». Σημειώνεται ότι χθες το απόγευμα ο Δήμαρχος Ζάγκρεμπ κ. Tomasevic έστειλε επιστολή στον Δήμαρχο Αθηναίων, τονίζοντας ότι είναι συγκλονισμένος από τα γεγονότα και εκφράζοντας εκ μέρους των πολιτών της πρωτεύουσας της Κροατίας, τα ειλικρινή συλλυπητήρια σε όλες τις Αθηναίες και τους Αθηναίους για τη δολοφονία του νεαρού οπαδού της ΑΕΚ, ενώ λίγο αργότερα επικοινώνησε μαζί του και τηλεφωνικά.",False
newsbomb.gr,https://www.newsbomb.gr/ellada/story/1456604/zakynthos-synelifthisan-dyo-atoma-gia-paranomi-oplokatoxi-kai-via-kata-ypallilon,ΕΛΛΑΔΑ,Ζάκυνθος: Συνελήφθησαν δύο άτομα για παράνομη οπλοκατοχή και βία κατά υπαλλήλων,2023-08-09T10:16:53+03:00,Newsbomb,"Newsbomb Οι συλληφθέντες οδηγήθηκαν στον εισαγγελέα Πλημμελειοδικών Ζακύνθου Δύο άτομα συνελήφθησαν στον Λαγανά Ζακύνθου, από αστυνομικούς του Τμήματος Δίωξης Εκβιαστών της Διεύθυνσης Ασφάλειας Αττικής, για τα κατά περίπτωση αδικήματα της παράνομης οπλοκατοχής και της βίας κατά υπαλλήλων. Αναλυτικότερα, οι αστυνομικοί εντόπισαν εντός καταστήματος, έναν ημεδαπό και έναν αλλοδαπό, οι οποίοι -αρχικά- κατά τη διάρκεια του ελέγχου αντιστάθηκαν, ενώ, επιπλέον, ο ημεδαπός απέρριψε 1 πιστόλι με γεμιστήρα και 9 φυσίγγια διαμετρήματος 7,62 mm, το οποίο κατασχέθηκε. Η προανάκριση διενεργήθηκε από το Τμήμα Ασφαλείας Ζακύνθου. Οι συλληφθέντες οδηγήθηκαν στον εισαγγελέα Πλημμελειοδικών Ζακύνθου. Πηγή: Αθηναϊκό/Μακεδονικό Πρακτορείο Ειδήσεων  Διαβάστε επίσης: Στα «κάγκελα» το υπουργείο Μεταφορών με τους Παραχωρησιούχους για τα διόδια στους αυτοκινητόδρομους Σύρος: Επιβατηγό πλοίο προσέκρουσε σε πλωτή δεξαμενή στο λιμάνι Ρόδος: 19χρονη προσπάθησε να θέσει τέρμα στη ζωή της",False
newsbomb.gr,https://www.newsbomb.gr/ellada/story/1456599/sta-kagkela-to-ypourgeio-metaforon-me-tous-paraxorisioyxous-gia-ta-diodia-stous-aftokinitodromous,ΕΛΛΑΔΑ,Στα «κάγκελα» το υπουργείο Μεταφορών με τους Παραχωρησιούχους για τα διόδια στους αυτοκινητόδρομους,2023-08-09T10:02:45+03:00,Newsbomb,"Newsbomb Έντονη αντίδραση του υπουργείου Υποδομών και Μεταφορών για τις αυξήσεις που ετοιμάζουν οι παραχωρησιούχοι στα διόδια των αυτοκινητόδρομων. Καλά κρατεί η κόντρα του υπουργείου Υποδομών και Μεταφορών με τους παραχωρησιούχους των ελληνικών αυτοκινητοδρόμων για τη σημαντική αύξηση των διοδίων από τον επόμενο μήνα. Οπως ανέφερε σε σχετική ανακοίνωση το υπουργείο Υποδομών και Μεταφορών το Δημόσιο θα εξαντλήσει κάθε δυνατότητα που έχει για να επιτύχει την αναστολή των μονομερών ενεργειών των εταιρειών». Ειδικότερα στην ανακοίνωση αναφέρονται τα εξής: Οι Παραχωρησιούχοι των αυτοκινητοδρόμων ζήτησαν, στις 3 Ιουλίου 2023, με επιστολή τους προς την Γενική Διεύθυνση Συγκοινωνιακών Υποδομών, με κοινοποίηση στο Γραφείο Υφυπουργού Υποδομών και Μεταφορών, τη Γενική Γραμματεία Υποδομών και τη Διεύθυνση Δ17 του Υπουργείου, συνάντηση εργασίας με τον Γενικό Διευθυντή με αντικείμενο την αναπροσαρμογή διοδίων τελών για το έτος 2023, στη βάση του υφιστάμενου πλαισίου των συμβάσεων παραχώρησης. Εξαιτίας της σημασίας του ζητήματος, η πολιτική ηγεσία του Υπουργείου Υποδομών και Μεταφορών και ειδικότερα, ο Υπουργός Υποδομών και Μεταφορών και ο Υφυπουργός Υποδομών και Μεταφορών, συναντήθηκαν, στις 18 Ιουλίου 2023 και στις 24 Ιουλίου 2023, με τους κ.κ. Δημήτριο Γκατσώνη, Διευθύνοντα Σύμβουλο της Εταιρείας «ΑΥΤΟΚΙΝΗΤΟΔΡΟΜΟΣ ΑΙΓΑΙΟΥ Α.Ε.», Παναγιώτη Παπανικόλα, Πρόεδρο και Διευθύνοντα Σύμβουλο της Εταιρείας «ΟΛΥΜΠΙΑ ΟΔΟΣ Α.Ε.», Γεώργιο Συριανό, Διευθύνοντα Σύμβουλο της Εταιρείας «ΜΟΡΕΑΣ Α.Ε.» και Ροδιανό Αντωνακόπουλο, Διευθύνοντα Σύμβουλο της Εταιρείας «ΝΕΑ ΟΔΟΣ Α.Ε.» / «ΟΔΟΣ ΚΕΝΤΡΙΚΗΣ ΕΛΛΑΔΑΣ Α.Ε.».  Η βούληση της πολιτικής ηγεσίας του Υπουργείου ήταν η εξεύρεση μιας ρεαλιστικής λύσης, χωρίς την επιβάρυνση του πολίτη για το 2023.",False
newsbomb.gr,https://www.newsbomb.gr/ellada/story/1456597/syros-epivatigo-ploio-prosekrouse-se-ploti-deksameni-sto-limani,ΕΛΛΑΔΑ,Σύρος: Επιβατηγό πλοίο προσέκρουσε σε πλωτή δεξαμενή στο λιμάνι,2023-08-09T10:00:34+03:00,Newsbomb,"Newsbomb Στο λιμάνι της Σύρου προσέκρουσε, βραδινές ώρες της Τρίτης χθες, το Επιβατηγό – Οχηματαγωγό πλοίο «ΣΠΟΡΑΔΕΣ ΣΤΑΡ» Ν.Π., το οποίο εκτελούσε δρομολόγιο από λιμένες Μήλου για Κίμωλο – Σίφνο – Σέριφο – Πάρο. Συγκεκριμένα το πλοίο κατά την είσοδο του στο λιμάνι της Σύρου προσέκρουσε με το πρωραίο τμήμα σε πλωτή δεξαμενή, η οποία βρίσκεται εντός των εγκαταστάσεων ναυπηγοεπισκευαστικής επιχείρησης. Στη συνέχεια κατέπλευσε και αποβίβασε με ασφάλεια τους 94 επιβάτες και τα 21 οχήματα. Από έλεγχο στελέχους του Τοπικού Κλιμακίου Επιθεώρησης Πλοίων λιμένα Σύρου, διαπιστώθηκε ρήγμα τεσσάρων μέτρων περίπου και ενός μέτρου ύψους στα έξαλα του πρωραίου αριστερού μέρους, πάνω από την βολβοειδη πλώρη (βολβό), ενώ προκλήθηκε επίσης ρήγμα μήκους ενός  μέτρου μήκους και πέντε μέτρων πλάτους στο κατάστρωμα της πλωτής δεξαμενής. Άμεσα έγινε επιθεώρηση από επαγγελματία δύτη στα ύφαλα του πλοίου χωρίς να διαπιστωθεί κάποια άλλη ζημιά, ενώ δεν προκλήθηκε θαλάσσια ρύπανση. Από τη Λιμενική Αρχή Σύρου απαγορεύτηκε ο απόπλους του πλοίου, μέχρι προσκόμισης βεβαιωτικού αξιοπλοΐας και διατήρησης κλάσης από τον αναγνωρισμένο οργανισμό που παρακολουθεί το πλοίο. Διαβάστε επίσης:  Ρόδος: 19χρονη προσπάθησε να θέσει τέρμα στη ζωή της Χανιά: Εννέα συλλήψεις για το κύκλωμα με παράνομες υιοθεσίες και ενδεχόμενη εμπορία βρεφών Πάτρα: Στον Ανακριτή σήμερα ο 35χρονος που κατηγορείται για τη δολοφονία της 55χρονης θείας του",False
newsbomb.gr,https://www.newsbomb.gr/ellada/story/1456594/rodos-19xroni-prospathise-na-thesei-terma-sti-zoi-tis,ΕΛΛΑΔΑ,Ρόδος: 19χρονη προσπάθησε να θέσει τέρμα στη ζωή της,2023-08-09T09:57:53+03:00,Newsbomb,"Newsbomb Απόπειρα αυτοκτονίας από 19χρονη στη Ρόδο Τέλος στη ζωή προσπάθησε να δώσει μια 19χρονη κοπέλα στη Ρόδο. H νεαρή από το πρωί της Τρίτης, δεν απαντούσε σε τηλεφωνικές κλήσεις της μητέρας της καθώς και σε οικείων της γεγονός που προκάλεσε ανησυχία. Η 19χρονη μετέβη στο σπίτι φίλης της, στην οδό Παπαλουκά, όπου σε ταραγμένη ψυχολογική κατάσταση δεν άνοιγε την πόρτα και δήλωνε την πρόθεση αυτοκτονίας. Στο σημείο έφτασαν αστυνομικοί, όπου ύστερα από συζήτηση κατάφεραν να την πείσουν να ανοίξει την πόρτα και διαπιστώθηκε ότι είχε αυτοτραυματιστεί στο χέρι της, με αιχμηρά αντικείμενα (ξυράφι, μαχαίρι), καθώς και ότι είχε καταναλώσει μεγάλη ποσότητα χαπιών προκειμένου να αυτοκτονήσει. Σύμφωνα με την dimokratiki, στο σημείο κλήθηκε ασθενοφόρο του ΕΚΑΒ και συνοδεία Αστυνομικών μεταφέρθηκε στο τμήμα επειγόντων περιστατικών του Νοσοκομείου της Ρόδου και αφού τις παρασχέθηκαν οι πρώτες βοήθειες, στη συνέχεια εισήχθη προς εξέταση στο Τμήμα Ψυχιατρικής κλινικής κατόπιν προφορικής εντολής κ. Εισαγγελέως Υπηρεσίας Ρόδου, ώστε να εξεταστεί αρμοδίως η ψυχική της υγεία. Η 19χρονη έχει διαφύγει τον κίνδυνο και έχουν ενημερωθεί οι γονείς της, που διαμένουν Ρόδου προκειμένου να έρθουν στο νησί. Για την υπόθεση σχηματίστηκε δικογραφία.",False
newsbomb.gr,https://www.newsbomb.gr/ellada/story/1456593/xania-ennea-syllipseis-gia-to-kykloma-me-paranomes-yiothesies-kai-endexomeni-emporia-vrefon,ΕΛΛΑΔΑ,Χανιά: Εννέα συλλήψεις για το κύκλωμα με παράνομες υιοθεσίες και ενδεχόμενη εμπορία βρεφών,2023-08-09T09:50:47+03:00,Newsbomb,"Newsbomb Χανιά: Ο τρόπος δράσης του κυκλώματος και ο ρόλος των τριών μεσιτικών γραφείων - Βρέθηκαν έξι offshore εταιρίες Σε εννέα συλλήψεις μελών που φέρεται να εμπλέκονται στο κύκλωμα με παράνομες υιοθεσίες και εμπορία βρεφών στα Χανιά προχώρησαν τις τελευταίες ώρες οι αστυνομικές οι αρχές. Συγκεκριμένα οι αστυνομικές αρχές προχώρησαν στην σύλληψη 6 ατόμων στα Χανιά και 3 ακόμη γυναικών που βρίσκονταν στην υπόλοιπη Ελλάδα και φέρεται να ανήκαν στο κύκλωμα που ξεσκεπάστηκε. Σύμφωνα με πληροφορίες ανάμεσα στους συλληφθέντες βρίσκονται δυο γιατροί, ένας γυναικολόγος και ένας κλινικός εμβρυολόγος, 4 γυναίκες που εργάζονταν στο κέντρο, μια γυναίκα με καταγωγή από τη Ρουμανία που φέρεται να είχε τον ρόλο της «μεσίτριας» δηλαδή ήταν υπεύθυνη για την παράδοση των μωρών από τα Χανιά στις οικογένειες που θα τα υιοθετούσαν και μια γυναίκα με καταγωγή από την Γεωργία η οποία βρισκόταν στη Θεσσαλονίκη και είχε και εκείνη τον ρόλο της «μεσίτριας» καθώς μετέφερε γυναίκες από το εξωτερικό στα Χανιά. Παράλληλα ανάμεσα στους συλληφθέντες σύμφωνα με πληροφορίες βρίσκεται και μια γυναίκα με καταγωγή από την Ρουμανία η οποία εντοπίστηκε μαζί με το μωρό της και την φερόμενη ως μεσίτρια με καταγωγή από την Ρουμανία στο αεροδρόμιο Ελ. Βενιζέλος. Οι δυο γυναίκες μαζί με το μωρό φέρεται να προσπαθούσαν να μεταβούν στην Θεσσαλονίκη. Τέλος αναζητείται από τις αστυνομικές αρχές ακόμη γυναίκα στη Ρουμανία η οποία φέρεται να ήταν επιφορτισμένη με τον εντοπισμών γυναικών τις οποίες φέρεται στην συνέχεια να μετέφερε στην Ελλάδα. Τις τελευταίες ώρες οι αστυνομικές αρχές κάνουν φύλλο φτερό τον τρόπο δράσης του κυκλώματος. Συγκεκριμένα σύμφωνα με πληροφορίες το κύκλωμα φέρεται να είχε ως έδρα στα Χανιά ωστόσο η δράση του εξαπλωνόταν σε όλη την Ελλάδα καθώς και σε χώρες του εξωτερικού. «Εγκέφαλος» του κυκλώματος φέρεται να ήταν ένας γιατρός ο οποίος είχε ασχοληθεί με υποβοηθούμενες αναπαραγωγές στα Χανιά ενώ στο κύκλωμα εμπλέκονται ακόμα ένας γιατρός από τα Χανιά και 4 εργαζόμενοι του κέντρου καθώς και ακόμα 3 γυναίκες που είχαν τον ρόλο των «μεσιτριών»  Σύμφωνα με πληροφορίες το κύκλωμα διατηρούσε τρία «μεσιτικά» γραφεία σε όλη την Ελλάδα, ένα που αποτελούσε και την βάση του κυκλώματος στα Χανιά, ένα στην Θεσσαλονίκη και ένα στην Ρουμανία. Τα μέλη του κυκλώματος φέρεται να έβρισκαν γυναίκες από χώρες του εξωτερικού και συγκεκριμένα από την Ρουμανία, την Αλβανία, την Γεωργία και την Μολδαβία καθώς και Ρωμά που αντιμετώπιζαν σοβαρά οικονομικά προβλήματα και στην συνέχεια τις μετέφερες στην Ελλάδα με προορισμό του Χανιά. Σύμφωνα με πληροφορίες οι γυναίκες κατά την περίοδο της κύησης τους παρέμεναν στα Χανιά και η σπείρα φέρεται να τους εξασφάλιζε τροφή, στέγη και ιατροφαρμακευτική περίθαλψη ενώ παράλληλα τους πρόσφεραν και ένα μικρό χρηματικό ποσό κάθε μήνα μέχρι την γέννα. Μόλις τα μωρά γεννιούντουσαν, σύμφωνα με τις ίδιες πηγές, οι μητέρες μαζί με την μεσίτρια φέρεται να έδιναν τα μωρά στις οικογένειες που θα τα υιοθετούσαν. Σύμφωνα με πληροφορίες οι ενδιαφερόμενοι ήταν κυρίως άτεκνες οικογένειες και σε άτομα τα οποία ήταν μόνα και δεν μπορούσαν να κάνουν οικογένεια. Μάλιστα, πληροφορίες αναφέρουν πως ζητούσαν από τους ενδιαφερόμενους ποσά που κυμαίνονταν από 70.000 ευρώ και μπορεί να έφταναν έως και τις 120.000 ευρώ. Το κύκλωμα βρίσκεται στο στόχαστρο του τμήματος Αντιμετώπισης Οργανωμένου Εγκλήματος ήδη από τον περασμένο Δεκέμβριο ύστερα από καταγγελίες που έφτασαν στις αρχές. Συγκεκριμένα η Υπηρεσία Οργανωμένου Εγκλήματος από την Αθήνα μαζί με την υποδιεύθυνση Ασφαλείας Χανίων έστησε επιχείρηση προκειμένου να ελεγχθούν ζητήματα ενδεχόμενων παράνομων υιοθεσιών και παρένθετης μητρότητας καθώς και να ερευνηθεί αν υπήρξε μέσα από τη διαδικασία αυτή περίπτωση εμπορίας. Οι πληροφορίες αναφέρουν ότι έχει σχηματιστεί μια ογκώδης δικογραφία με αρκετά σοβαρές κατηγορίες για αδικήματα, μεταξύ άλλων, όπως η εμπορία ανθρώπων, η παράνομη διάθεση γενετικού υλικού, η πλαστογραφία και η έκδοση ψευδών ιατρικών βεβαιώσεων καθώς και η συγκρότηση εγκληματικής οργάνωσης. Παράλληλα στις έρευνες συμμετέχει και το ΣΔΟΕ καθώς το κύκλωμα φέρεται να συνδέεται με την λειτουργία έξι offshore εταιριών. Πάντως οι έρευνες βρίσκονται σε πλήρη εξέλιξη και μέχρι στιγμή έχουν προσαχθεί πάνω από 30 άτομα στην υποδιεύθυνση ασφαλείας Χανίων για να καταθέσουν για την υπόθεση. Διαβάστε επίσης: Χανιά: Μωρά «κατά παραγγελία»-Πάνω από 100 πάμφτωχες γυναίκες χρησιμοποιήθηκαν ως παρένθετες μητέρες Χανιά: Τα μέλη του κυκλώματος εμπορίας βρεφών είχαν offshore εταιρείες Χανιά: Έρχονταν ζευγάρια ακόμα και από τη μακρινή Αυστραλία για να αποκτήσουν ένα μικρό άγγελο",False
newsbomb.gr,https://www.newsbomb.gr/ellada/story/1456589/patra-ston-anakriti-simera-o-35xronos-pou-katigoreitai-gia-ti-dolofonia-tis-55xronis-theias-tou,ΕΛΛΑΔΑ,Πάτρα: Στον Ανακριτή σήμερα ο 35χρονος που κατηγορείται για τη δολοφονία της 55χρονης θείας του,2023-08-09T09:40:18+03:00,Newsbomb,"Newsbomb Πάτρα: Την πόρτα του ανακριτή θα περάσει σήμερα για την απολογία του ο 35χρονος, ο οποίος συνελήφθη για την ανθρωποκτονία της 55χρονης θείας του, Νικολίτσας Μητροπούλου, στο σπίτι της στην οδό Μπουκαούρη, στις 26 Ιουλίου. Σε βάρος του έχει ασκηθεί ποινική δίωξη για ανθρωποκτονία από πρόθεση. Όπως αναφέρει το tempo24.news, κάμερες ασφαλείας εμφανίζουν τον 35χρονο να βγαίνει από το σπίτι της γυναίκας το επίμαχο διάστημα που προσδιορίζεται ιατροδικαστικά η δολοφονία, φορώντας περούκα, μάσκα και χειρουργικά γάντια. Οι υποψίες σε βάρος του προέκυπταν και από το γεγονός ότι πριν από επτά χρόνια είχε κατηγορηθεί για τη δολοφονία της 53χρονης μητέρας του και αδελφής της 55χρονης. Η κατηγορία που τότε είχε αντιμετωπίσει είχε μετατραπεί λόγω καταθέσεων συγγενικών του προσώπων και έτσι αφέθηκε ελεύθερος. Διαβάστε επίσης:  Πάτρα: Έλαβε νέα προθεσμία ο 35χρονος – Θα απολογηθεί την Τετάρτη Πάτρα: Στον ανακριτή ο 35χρονος που κατηγορείται για τη δολοφονία της θείας του Πάτρα: Ποινική δίωξη για ανθρωποκτονία από πρόθεση στον 35χρονο - Τη Δευτέρα στον Ανακριτή",False
newsbomb.gr,https://www.newsbomb.gr/ellada/story/1456588/epeisodia-sti-nea-filadelfeia-treis-ellines-kai-enas-kroatis-ston-erythro-stavro-i-katastasi-tou,ΕΛΛΑΔΑ,Επεισόδια στη Νέα Φιλαδέλφεια: Τρεις Έλληνες και ένας Κροάτης στον «Ερυθρό Σταυρό» - Η κατάσταση του,2023-08-09T09:39:42+03:00,Newsbomb,"Newsbomb Στο ίδιο νοσοκομείο νοσηλεύεται και η μητέρα του Μιχάλη Κατσουρή για προληπτικούς λόγους. Στον «Ερυθρό Σταυρό» συνεχίζουν να νοσηλεύονται, μετά τα αιματηρά επεισόδια στη Νέα Φιλαδέλφεια, τρεις Έλληνες και ένα Κροάτης, ενώ στο ίδιο νοσοκομείο νοσηλεύεται και η μητέρα του 29χρονου θύματος, Μιχάλη Κατσουρή. Συγκεκριμένα ένας 48χρονος Έλληνας εισήχθη στη Νευροχειρουργική Κλινική, ένας 26χρονος νοσηλεύεται στο ίδιο τμήμα με κρανιοεγκεφαλικές κακώσεις και ένας 47χρονος έχρηζε επίσης νοσηλείας. Στο ίδιο νοσοκομείο νοσηλεύεται και ένας Κροάτης ηλικίας 47 ετών, ως πολυτραυματίας, ο οποίος εισήχθη στη χειρουργική κλινική, σύμφωνα με την ΕΡΤ. Τέλος, στον Ερυθρό Σταυρό μεταφέρθηκε και η μητέρα του 29χρονου Μιχάλη, καθώς κρίθηκε από τους ιατρούς ότι είναι απαραίτητη η προληπτική της παραμονή στο νοσοκομείο όπου και νοσηλεύεται. Να σημειωθεί πως η μητέρα του 29χρονου είχε παρουσιάσει συμπτώματα εμφράγματος όταν πληροφορήθηκε την τραγική είδηση της απώλειας του γιου της. ",False
newsbomb.gr,https://www.newsbomb.gr/ellada/story/1456585/mixalis-katsouris-sygklonizei-o-dimarxos-elefsinas-sto-newsbomb-gr-pige-gia-kafe-kai-den-gyrise,ΕΛΛΑΔΑ,Μιχάλης Κατσουρής: Συγκλονίζει ο δήμαρχος Ελευσίνας στο Newsbomb.gr - «Πήγε για καφέ και δεν γύρισε»,2023-08-09T09:34:39+03:00,,"Αναστασία - Βασιλική Γκολέμη Νέα Φιλαδέλφεια: Ο δήμαρχος Ελευσίνας, Αργύρης Οικονόμου, μίλησε στο Newsbomb.gr για το προφίλ του άτυχου Μιχάλη Κατσουρή, που έπεσε νεκρός από τις μαχαιριές των χούλιγκαν έξω από το γήπεδο της της ΑΕΚ - Απαρηγόρητοι είναι οι γονείς, οι συγγενείς και οι φίλοι του 29χρονου  Συγκλονισμένη είναι η χώρα από την ωμή οπαδική βία που στοίχισε τη ζωή του 29χρονου Μιχάλη Κατσουρή, που δολοφονήθηκε το βράδυ της Δευτέρας έξω από το γήπεδο της αγαπημένης του ομάδας, της ΑΕΚ, από χούλιγκανς της Ντιναμό της Ζάγκρεπ. Η οικογένεια, η κοινότητα των φιλάθλων της ομάδας, η κοινωνία θρηνούν έναν νέο άνθρωπο, ιδιαίτερα αγαπητό από όλους. Ο δήμαρχος Ελευσίνας Αργύρης Οικονόμου, φίλος της οικογένειας μιλώντας στο Newsbomb.gr αναφέρθηκε στο ήθος της οικογένειας Κατσουρή αλλά και την προσωπικότητα του Μιχάλη. «Ο πατέρας είναι εργαζόμενος στο δήμο, είναι ένας εξαιρετικός άνθρωπος, εργατικός, σοβαρός, κάνει σωστά τη δουλειά του. Γνωρίζω την οικογένεια, γνώριζα και τον Μιχάλη σαν ένα παιδί της πόλης, ήταν άνθρωποι οι οποίοι δεν δημιουργούσαν προβλήματα, ήταν μετρημένοι στις δουλειές τους, είχαν εξαιρετικές συμπεριφορές», είπε αρχικά ο δήμαρχος στο Newsbomb.gr. «Προβληματισμό προκαλεί το γεγονός που έγινε η εισροή των οχημάτων και των ανθρώπων μέσα στην ελληνική επικράτεια, ποιοί ήταν οι μηχανισμοί οι οποίοι έλεγξαν την πορεία τους; Πώς θα μπορούσε να αποφευχθεί αυτό το μοιραίο γεγονός το οποίο μας έχει συγκλονίσει όλους; Είναι κύμα εισερχόμενης οπαδικής βίας, αυτό είναι εξαιρετικά δυσμενές, μέσα βρίσκονται διάφορα στοιχεία τα οποία δεν έχουν σχέση με το ποδόσφαιρο αλλά έχουν να κάνουν με εκφράσεις που αφορούν τον φασισμό και τον ναζισμό», τόνισε ο κ. Οικονόμου.  «Δεν γνωρίζω πότε θα γίνει η κηδεία, δεν έχω λάβει κάποια σχετική ειδοποίηση. Πιθανόν να γίνει αύριο», ανέφερε. «Δεν μπόρεσα να μιλήσω με την οικογένεια, μίλησα με στενό συγγενή, μου μεταφέρθηκε ότι η μητέρα νοσηλεύεται στον Ερυθρό Σταυρό. Οι γονείς του είναι συντετριμμένοι. Εμείς είμαστε κοντά στην οικογένεια. Ο Μιχάλης είχε πάει να πιει έναν καφέ και βρέθηκε νεκρός. Δεν υπάρχουν λόγια να μεταφερθεί αυτό που βιώνει η οικογένεια», πρόσθεσε. Υπενθυμίζεται ότι από τους 94 συλληφθέντες για τα ακραία επεισόδια στη Νέα Φιλαδέλφεια, οι 89 είναι Κροάτες χούλιγκαν της Ντιναμό Ζάγκρεμπ. Οι σκληροπυρηνικοί Bad Blue Boys που διέσχισαν τα μισά Βαλκάνια και βρέθηκαν στην Αθήνα για να κάνουν επίθεση στο γήπεδο της ΑΕΚ, η οποία είχε ως τραγική κατάληξη τον θάνατο του 29χρονου φίλου της Ένωσης, Μιχάλη Κατσουρή. Η ΕΛΑΣ, μετά την πρωτοφανή και αδιανόητη αδράνεια, προχώρησε στις συλλήψεις και πλέον εντείνει τις έρευνες για να βρεθεί ο δράστης ή οι δράστες της δολοφονίας. Οι συλληφθέντες δίνουν δείγματα DNA έτσι ώστε να υπάρξει ταυτοποίηση του δράστη της δολοφονίας, ωστόσο, στη διάρκεια των ανακρίσεων στη ΓΑΔΑ οι Κροάτες αποδεικνύονται κάτι παραπάνω από… στρατιώτες. Τα λόγια τους είναι λίγα, μετρημένα και καλά μελετημένα ενώ εμφανίζονται αρκετά σκληροί και καθόλου αγχωμένοι. Σύμφωνα με τις πρώτες πληροφορίες, οι Κροάτες έλεγαν στους Αστυνομικούς πως δεν είχαν καμία πρόθεση για να δημιουργήσουν επεισόδια και ήρθαν στην Ελλάδα απλά για να στηρίξουν ψυχολογικά την ομάδα τους. Στην επισήμανση ότι δεν θα μπορούσαν να μπουν στο γήπεδο, αφού υπήρχε απαγόρευση μετακινήσεων από την UEFA, ανέφεραν πως το γνώριζαν και πως για αυτό ήθελα να παρακολουθήσουν την αναμέτρηση από κάποια καφετέρια κοντά στο γήπεδο για να στηρίξουν την ομάδα τους. Μάλιστα, όπως μεταδόθηκε στο Mega, οι Κροάτες φέρονται να έχουν υποστηρίξει ότι υπήρξαν οικογένειες Ελλήνων που τους επιτέθηκαν πρώτοι και έτσι ξεκίνησαν τα επεισόδια στη Νέα Φιλαδέλφεια! Στο ερώτημα, όμως, για το γιατί είχαν εξοπλιστεί με φουλ φέις, ρόπαλα, μαχαίρια και κάθε λογής πολεμοφόδια δεν έδωσαν καμία απάντηση. Επίσης, οι Κροάτες κρατάνε κλειστό το στόμα τους αναφορικά με το αν είχαν Έλληνες συνεργάτες σε όλη αυτή την επιχείρηση και δεν έχουν κάνει καμία αναφορά.",True
newsbomb.gr,https://www.newsbomb.gr/ellada/story/1456583/xania-mora-kata-paraggelia-pano-apo-100-pamftoxes-gynaikes-xrisimopoiithikan-os-parenthetes-miteres,ΕΛΛΑΔΑ,Χανιά: Μωρά «κατά παραγγελία»-Πάνω από 100 πάμφτωχες γυναίκες χρησιμοποιήθηκαν ως παρένθετες μητέρες,2023-08-09T09:31:55+03:00,Newsbomb,"Newsbomb Χανιά: Πάνω από 350 ζευγάρια εξαπατήθηκαν - Θύματα εμπορίας ανθρώπων οι γυναίκες, τι θα απογίνουν τα κυοφορούμενα βρέφη Τουλάχιστον 30 νεαρές γυναίκες που βρίσκονται σε κατάσταση εγκυμοσύνης-κάποιες με την κοιλιά στο στόμα-«ξετρύπωσαν» από σπίτια-τρώγλες οι αστυνομικοί του Τμήματος Αντιμετώπισης Οργανωμένου Εγκλήματος Κρήτης. Όπως αναφέρει το cretalive.gr, πρόκειται για γυναίκες από την Μολδαβία, την Ουκρανία, τη Γεωργία, τη Ρουμανία και τη Βουλγαρία, γυναίκες που δεν είχαν ούτε να ζήσουν στα χωριά τους, και που χρησιμοποιήθηκαν στεγνά, σύμφωνα με την αστυνομία, από το κύκλωμα του μεγαλογιατρού ως δότριες ωαρίων και στην συνέχεια ως παρένθετες μητέρες. Γυναίκες που βρίσκονταν υπό επιτήρηση και τους επιτρεπόταν να βγουν μόνο για σούπερ-μάρκετ και για ιατρικές εξετάσεις στο …φημισμένο Κέντρο Υποβοηθούμενης Αναπαραγωγής. Αυτά που ήδη βγαίνουν στο φως της δημοσιότητας είναι άκρως σοκαριστικά και είναι μόνο η αρχή. 1ον στο χρονικό διάστημα που κράτησε η έρευνα του Τμήματος Αντιμετώπισης Οργανωμένου Εγκλήματος Κρήτης, το κύκλωμα φέρεται να είχε αλιεύσει και χρησιμοποιήσει περισσότερες από 100 γυναίκες. 2ον μοναδικό κριτήριο ήταν η φτώχεια τους. Το μηνιαίο εισόδημα των 600 ευρώ που τους έδιναν για όσο χρονικό διάστημα έμεναν στην Κρήτη για τη διαδικασία της παρένθετης μητρότητας, στην πατρίδα τους ήταν το εισόδημα σχεδόν μισού χρόνου. Σε πολλές περιπτώσεις οι οικογένειες τους δεν γνώριζαν απολύτως τίποτα.  3ον Κατά την ΕΛ.ΑΣ το κύκλωμα είχε στήσει πλέον δικό του μηχανισμό σε Ελλάδα, Βαλκάνια και χώρες της ανατολικής Ευρώπης για να εντοπίζει τις κατάλληλες υποψήφιες παρένθετες μητέρες. Υπενθυμίζεται ότι ένα πρόγραμμα παρένθετης μητρότητας κόστιζε από 70.000 έως 120.000 ευρώ (το πακέτο). Στελέχη του Οργανωμένου ανέφεραν ότι είχε στηθεί μία «βιομηχανία» πάνω στον τομέα της υποβοηθούμενης αναπαραγωγής, όμως οι εμπλεκόμενοι φέρεται να ήταν πια αδίστακτοι προκειμένου να αποσπάσουν μεγάλα χρηματικά ποσά, εκμεταλλευόμενοι τη λαχτάρα ζευγαριών να αποκτήσουν παιδί. Και εδώ έρχεται να «σκάσει» μία ακόμα βόμβα, με βάση την έρευνα από το Οργανωμένο, που δύσκολα καταπίνεται. Από την έρευνα προκύπτουν, σύμφωνα με την ΕΛ.ΑΣ, περισσότερες από 350 περιπτώσεις εξαπάτησης ζευγαριών που απευθύνθηκαν στο Κέντρο για εξωσωματική. Τι σημαίνει αυτό; Σημαίνει, όπως λένε οι πληροφορίες, ότι σε πολλές γυναίκες η διαδικασία αφορούσε …αέρα κοπανιστό, όμως εκείνες γνώριζαν ότι έγιναν κανονικά τα προβλεπόμενα με το ανάλογο οικονομικό τίμημα. Τις επόμενες ημέρες θα βγουν στο φως της δημοσιότητας πολλά ακόμα που θα μας κάνουν να τρίβουμε τα μάτια μας αφού πρόκειται για μία εξαιρετικά σοβαρή υπόθεση, σύμφωνα πάντα με την ογκώδη δικογραφία του Οργανωμένου. Όλες αυτές οι γυναίκες που σήμερα βρίσκονται σε κατάσταση εγκυμοσύνης στο πλαίσιο δράσεων του κυκλώματος αναμένεται να χαρακτηριστούν θύματα εμπορίας ανθρώπων προκειμένου να τύχουν της ανάλογης προστασίας τόσο σε επίπεδο εργασιακής εκμετάλλευσης όσο και σε σχέση με την εκμετάλλευση των ωαρίων. Εδώ στην Κρήτη βρίσκεται ήδη και η ΜΚΟ Α21. Το ερώτημα είναι τι θα απογίνουν αυτές οι γυναίκες και κυρίως τα βρέφη που κυοφορούν; Διαβάστε επίσης: Χανιά: Τα μέλη του κυκλώματος εμπορίας βρεφών είχαν offshore εταιρείες Χανιά: Έρχονταν ζευγάρια ακόμα και από τη μακρινή Αυστραλία για να αποκτήσουν ένα μικρό άγγελο Χανιά: Τουλάχιστον 6 άτομα φέρεται να εμπλέκονται στην υπόθεση με τις παράνομες υιοθεσίες",False
newsbomb.gr,https://www.newsbomb.gr/ellada/story/1456575/kinisi-tora-kathysteriseis-pros-to-limani-tou-peiraia-kai-stin-kathodo-tou-kifisoy,ΕΛΛΑΔΑ,Κίνηση τώρα: Καθυστερήσεις προς το λιμάνι του Πειραιά και στην κάθοδο του Κηφισού,2023-08-09T09:07:18+03:00,Newsbomb,"Newsbomb Σε ποιους δρόμους παρατηρείται συμφόρηση. Παρ’ ότι οι δρόμοι της Αθήνας έχουν «ερημώσει», αφού εγκαταλείπουν την πρωτεύουσα και οι τελευταίοι αδειούχοι του Αυγούστου, παρατηρούνται καθυστερήσεις σε δύο σημεία του οδικού δικτύου του λεκανοπεδίου. Μικρές καθυστερήσεις παρατηρούνται προς το λιμάνι του Πειραιά και στο καθοδικό ρεύμα της Λεωφόρου Κηφισού, στο ύψος των ΚΤΕΛ. Η κίνηση στην Αττική Οδό διεξάγεται ομαλά, αυτή τη στιγμή.  ",True
newsbomb.gr,https://www.newsbomb.gr/ellada/story/1456574/o-pilotos-tis-olympiakis-pou-prosgeiose-tzampo-me-katestrammeno-kinitira,ΕΛΛΑΔΑ,Ο πιλότος της Ολυμπιακής που προσγείωσε τζάμπο με κατεστραμμένο κινητήρα,2023-08-09T09:07:06+03:00,Newsbomb,"Newsbomb Σαν σήμερα το 1978 ο πιλότος Σήφης Μιγάδης έκανε το ακατόρθωτο, καθώς κράτησε στον αέρα με μικρή ταχύτητα το τζάμπο της Ολυμπιακής, το οποίο η Boeing θεωρεί ότι «έπεσε». Σαν σήμερα το 1978, η Αθήνα θα μπορούσε να είχε ζήσει μία ανείπωτη τραγωδία. Θα μιλάγαμε για το μεγαλύτερο αεροπορικό δυστύχημα στην Ελλάδα και ένα από τα μεγαλύτερα παγκοσμίως. Χάρη στον πραγματικό ήρωα πιλότο, τον Σήφη Μιγάδη, όχι μόνο δεν θρηνήσαμε θύματα, αλλά δεν συνέβη το παραμικρό. Διαβάστε περισσότερα στο gazzetta.gr",False
newsbomb.gr,https://www.newsbomb.gr/ellada/story/1456572/thessaloniki-stratiotiko-tzip-karfothike-se-dentro-enas-travmatias,ΕΛΛΑΔΑ,Θεσσαλονίκη: Στρατιωτικό τζιπ «καρφώθηκε» σε δέντρο – Ένας τραυματίας,2023-08-09T08:56:54+03:00,Newsbomb,"Newsbomb Θεσσαλονίκη: Ο τραυματίας διεκομίσθη στο 424 Στρατιωτικό Νοσοκομείο Τροχαίο ατύχημα με έναν τραυματία σημειώθηκε νωρίς το πρωί της Τετάρτης στη Θεσσαλονίκη. Όπως αναφέρει το thestival.gr, γύρω στις 06:30, ένα στρατιωτικό τζιπ που κινείτο στον δρόμο από Ασβεστοχώρι προς Φιλίππειο, εξετράπη της πορείας του και προσέκρουσε σε δέντρο, με συνέπεια να τραυματιστεί ο οδηγός του οχήματος. Ο τραυματίας διεκομίσθη στο 424 Στρατιωτικό Νοσοκομείο και σύμφωνα με πληροφορίες η κατάστασή του δεν εμπνέει ανησυχία. Ο δρόμος στο σημείο παρέμεινε κλειστός για λίγη ώρα. Διαβάστε επίσης:  Βραδιά τρόμου για γυναίκα στη Λάρισα: Την κυνηγούσε με μαχαίρι ο πρώην σύντροφός της Νέα Φιλαδέλφεια: Συγκλονίζει η μαρτυρία γυναίκας που έτρεχε να σωθεί από τους χούλιγκανς Χειμάρρα: Διαδήλωση των ομογενών στις 14/08 υπέρ της απελευθέρωσης Μπελέρη",False
newsbomb.gr,https://www.newsbomb.gr/ellada/story/1456569/vradia-tromou-gia-gynaika-sti-larisa-tin-kynigoyse-me-maxairi-o-proin-syntrofos-tis,ΕΛΛΑΔΑ,Βραδιά τρόμου για γυναίκα στη Λάρισα: Την κυνηγούσε με μαχαίρι ο πρώην σύντροφός της,2023-08-09T08:46:37+03:00,Newsbomb,"Newsbomb Τρομακτικές στιγμές έζησε μια γυναίκα χθες, το βράδυ της Τρίτης, στη Λάρισα όταν εκεί που περπατούσε συνειδητοποίησε πως ένας άνδρας και συγκεκριμένα ο πρώην σύντροφός της την κυνηγούσε κρατώντας στο χέρι του μαχαίρι. Όπως αναφέρει το onlarissa.gr, το σοκαριστικό περαστικό σημειώθηκε λίγο μετά τις 10 μ.μ. στο κέντρο της πόλης, με τη γυναίκα να αντιλαμβάνεται πως ο πρώην σύντροφός της την ακολουθεί για αρκετά μέτρα και φθάνοντας σε γνωστή καφετέρια, στον κυκλικό κόμβο του Αγίου Αχιλλίου, να ειδοποιεί την Αστυνομία. Αμέσως στο σημείο κλήθηκαν οι Αρχές και εξαπολύθηκε ανθρωποκυνηγητό στη γύρω περιοχή για το φερόμενο ως δράστη, που ήδη είχε τραπεί σε φυγή. Άλλο ένα δυσάρεστο συμβάν, μετά τον πρόσφατο, βάναυσο ξυλοδαρμό της 43χρονης αστυνομικού από τον επιχειρηματία σύζυγό της, που θα μπορούσε να αποβεί μοιραίος για μια γυναίκα της πόλης μας. Διαβάστε επίσης: Νέα Φιλαδέλφεια: Συγκλονίζει η μαρτυρία γυναίκας που έτρεχε να σωθεί από τους χούλιγκανς  Χειμάρρα: Διαδήλωση των ομογενών στις 14/08 υπέρ της απελευθέρωσης Μπελέρη Χαλκιδική: Πρόστιμο από την Πυροσβεστική για τη φωτιά στο Δεβελίκι",False
newsbomb.gr,https://www.newsbomb.gr/ellada/story/1456568/nea-filadelfeia-sygklonizei-i-martyria-gynaikas-pou-etrexe-na-sothei-apo-tous-xoyligkans,ΕΛΛΑΔΑ,Νέα Φιλαδέλφεια: Συγκλονίζει η μαρτυρία γυναίκας που έτρεχε να σωθεί από τους χούλιγκανς,2023-08-09T08:40:14+03:00,Newsbomb,"Newsbomb Νέα Φιλαδέλφεια: «Θέλω να ουρλιαξω από οργή! Γιατί μας αφήσατε απροστάτευτους;», έγραψε κάτοικος η σε ανάρτησή της στα social media Ήταν λίγο μετά τις 11 το βράδυ της Κυριακής όταν μία ομάδα 200 ατόμων οπαδών της Ντιναμό Ζάγκρεμπ έφτασαν στο γήπεδο ΑΕΚ στη Νέα Φιλαδέλφεια, παρά την απαγόρευση που υπάρχει από την UEFA για μετακίνηση οπαδών ενόψει των προκριματικών για το Champions League. Η εν λόγω ομάδα, άρχισε να επιτίθεται σε ανθρώπους που βρίσκονταν στην περιοχή του γηπέδου, όπως επίσης να προκαλεί και να απειλεί κόσμο στα γύρω καταστήματα. Οι συμπλοκές κατέληξαν σε άγρια επεισόδια μεταξύ των οπαδών της ΑΕΚ και της Ντιναμό Ζάγκρεμπ με αποτέλεσμα να σκοτωθεί ένας Έλληνας οπαδός, ένας 29χρονος από την Ελευσίνα και να τραυματισθούν 8 άτομα, τα οποία νοσηλεύονται στο νοσοκομείο του Ερυθρού Σταυρού. Συγκλονίζει η ανάρτηση στα social media της Μαριάντας Γαλάνη, η οποία περιγράφει τον τρόμο που έζησε στα επεισόδια της Δευτέρας στη Νέα Φιλαδέλφεια, ενώ έτρεχε να γλιτώσει από τα μαχαίρια και τα καδρόνια των χούλιγκανς μαζί με τον άτυχο Μιχάλη Κατσουρή.  «Δεν είμαι ΑΕΚ αλλά εδώ δε χωράνε οπαδικά!!Μένω όμως στη νέα Φιλαδέλφεια 100 μέτρα από το γήπεδο και δουλεύω στην καφετέρια της ΑΕΚ οπότε ηξερα πολύ καλά το παλικάρι!!Το μόνο που θέλω είναι να ουρλιαξω από οργή!!!Γιατί μας αφήσατε απροστάτευτους???Γιατί ενώ σας πέρναμε τηλέφωνο αργήσατε???Γιατί ενώ φωνάζαμε ότι μας σκοτώνουν ήρθατε μετά από μισή ώρα???Γιατί να θρηνούμε άλλον έναν ""Άλκη""???Γιατί αφήσατε όλους αυτούς τους αλήτες να μπουν ανενόχλητοι στη πόλη μας!!!Γιατι??? Γιατί??? Γιατί????Αυτό που ζήσαμε εχτές το βράδυ δε θα το ξεχάσω ποτέ!!!Να τρέχουμε να γλιτώσουμε.Ένα τσούρμο μαυροφορεμένοι να μαχαιρώνουν όποιον βρουν μπροστά τους και να πετάνε πέτρες και καδρονια στα κεφάλια μας!!!Ήρθαν για να σκοτώσουν!!!Και όλα αυτά στις 10 το βράδυ που υπήρχαν μικρά παιδιά και οικογένειες στο μαγαζί!!!Καλό ταξίδι Μάικ (Μιχάλης Κατσουρής) από όλους εμάς που είχαμε την τύχη να σε γνωρίσουμε!!!». 08.08.2023, Street fight, AEK Athens?? (from left) vs BBB (Dinamo Zagreb, right??) https://t.co/Fjy3xrlEmQ pic.twitter.com/TINYrMUYDP",True
newsbomb.gr,https://www.newsbomb.gr/ellada/ethnika/story/1456566/xeimarra-diadilosi-ton-omogenon-stis-14-08-yper-tis-apeleftherosis-beleri,ΕΘΝΙΚΑ,Χειμάρρα: Διαδήλωση των ομογενών στις 14/08 υπέρ της απελευθέρωσης Μπελέρη,2023-08-09T08:38:39+03:00,Newsbomb,"Newsbomb Συνεχίζονται οι κινητοποιήσεις των ομογενών της Χειμάρρας, οι οποίοι ζητούν την αποφυλάκιση του Φρέντι Μπελέρη, το συντομότερο. Τη Δευτέρα 14 Αυγούστου, οι ομογενείς κάτοικοι της Χειμάρρας θα πραγματοποιήσουν συγκέντρωση και διαδήλωση στην Αλβανία, προκειμένου να διαμαρτυρηθούν για τη φυλάκιση –με ψευδείς κατηγορίες– του εκλεγμένου Δημάρχου της πόλης, Φρέντι Μπελέρη. Οι Χειμαρριώτες ζητούν την άμεση αποφυλάκιση καθώς και την ορκωμοσία και ανάληψη των καθηκόντων του.   Οι ελληνικές αρχές βρίσκονται από την πρώτη στιγμή στο πλευρό του Φρέντι Μπελέρη, έχοντας πραγματοποιήσει σειρά διπλωματικών κινήσεων, τόσο έναντι της γείτονος χώρας, όσο και σε ευρωπαϊκό επίπεδο. Χθες (08/08), ο Υπουργός Εξωτερικών, Γιώργος Γεραπετρίτης, τόνισε ότι «η προφυλάκιση του Μπελέρη είναι παράνομη και παραβιάζει το Κράτος Δικαίου», συμπληρώνοντας ότι «από την πρώτη στιγμή, η ελληνική κυβέρνηση έχει αναλάβει μία σειρά από πρωτοβουλίες, όχι μόνο για την απελευθέρωση, αλλά και την ορκωμοσία του. «Με τον τρόπο που λειτουργεί η αλβανική πλευρά, μάλλον πυροβολεί τα πόδια της», σημείωσε ο κ. Γεραπετρίτης, μιλώντας στην ΕΡΤ.  Ακόμη, προειδοποίησε ότι τυχόν έκπτωση του Έλληνα ομογενή από το αξίωμα θα σημαίνει σοβαρή επιδείνωση των ελληνοαλβανικών σχέσεων και προσέθεσε ότι δεν υπάρχει περίπτωση να προχωρήσει η ενταξιακή πορεία της Αλβανίας στην Ευρωπαϊκή Ένωση, όταν υπάρχει τέτοια παραβίαση του Κράτους Δικαίου και του τεκμηρίου της αθωότητας του Φρέντι Μπελέρη. Ο Φρέντι Μπελέρης παραμένει φυλακισμένος, οι αλβανικές Αρχές του έχουν ασκήσει ποινική δίωξη για να του στερήσουν το πολιτικό δικαίωμα να ορκιστεί δήμαρχος Χειμάρρας, αλλά ο ίδιος παρουσιάζεται αποφασισμένος να μην «λυγίσει». Ο εκλεγμένος δήμαρχος Χειμάρρας με δήλωσή του στον «Ελεύθερο Τύπο» της Κυριακής, μέσα από πρόσωπο του στενού του περιβάλλοντος, εξήγησε ότι δεν πρόκειται να κάνει βήμα πίσω και θα δώσει μάχη μέχρι τελικής πτώσης για να υπερασπιστεί τα δικαιώματα των συμπολιτών του. «Είμαι εδώ, όρθιος, ακλόνητος και αποφασισμένος να υπερασπιστώ τα δικαιώματα των πολιτών της Χειμάρρας», ανέφερε χαρακτηριστικά. «Αντέχω και είμαι αποφασισμένος να το πάω μέχρι τέλους και να σεβαστώ την ετυμηγορία των πολιτών της Χειμάρρας. Μου έδωσαν μια εντολή και θα αγωνιστώ για τα δικαιώματα και την περιουσία τους», πρόσθεσε. «Η αλβανική πλευρά έχει ένα σχέδιο όπου ούτε το 1% δεν έχει ανατραπεί όπως φαίνεται. Αλλά εμείς δώσαμε μια μάχη και πετύχαμε μια σπουδαία νίκη. Είμαστε αποφασισμένοι να την υπερασπιστούμε. Δεν θα κάνουμε πίσω και δεν θα κάνουμε καμία έκπτωση σε αυτό. Ο λαός της Χειμάρρας δεν θα αποδεχθεί κάτι άλλο», τόνισε μεταξύ άλλων ο Φρέντι Μπελέρης. Φουντώνει στο διαδίκτυο το κίνημα υπέρ της απελευθέρωσης του νεοεκλεγέντα δημάρχου Χειμάρρας Φρέντι Μπελέρη με το χαστάγκ: #FREEBELERI. Μετά τις αντιδράσεις στην Ελλάδα για τη σύλληψη πολλαπλασιάζονται κάθε ημέρα με αναρτήσεις στο Διαδίκτυο από σε Ευρώπη και ΗΠΑ. «Λευτεριά στο Δήμαρχό μας, Λευτεριά στην ελεύθερη βούληση του λαού της Χιμάρας #freeBeleri» αναφέρεται σε ειδησεογραφικό ιστότοπο της ομογένειας στη Χειμάρρα. «Συνελήφθη για υποτιθέμενη ""απάτη"", ο Μπελέρης αψήφησε τις πιθανότητες και κέρδισε τις τοπικές εκλογές ενώ βρισκόταν στη φυλακή. Οι δυνάμεις που τον κρατούν κλειδωμένο, τον εμποδίζουν να πάρει τη θέση που του αξίζει ως εκλεγμένος δήμαρχος Χειμάρρας. Ένας διαρκής αγώνας για τη δημοκρατία και την ελληνική μειονότητα στην Αλβανία» γράφεται σε μήνυμα που κυκλοφορεί ευρέως στα μέσα κοινωνικής δικτύωσης. Σε επίσημη ανακοίνωσή της η Ειδική Εισαγγελία κατά της Διαφθοράς και του Οργανωμένου Εγκλήματος στα Τίρανα, αναφέρει ότι ολοκληρώθηκαν οι ανακρίσεις σε βάρος του εκλεγμένου Δημάρχου της Χιμάρας Φρέντι Μπελέρη και του συνεργάτη του Παντελή Κοκαβέση και ο φάκελος παραπέμφτηκε προς εκδίκαση στο Πρωτοδικείο του Ειδικού Δικαστηρίου κατά της Διαφθοράς και του Οργανωμένου Εγκλήματος, που βρίσκεται επίσης στα Τίρανα. Ο Φρέντι Μπελέρης και ο συνεργάτης του Π. Κοκαβέσης κατηγορούνται για το ποινικό αδίκημα της ενεργούς διαφθοράς στις εκλογές. Λόγω των διακοπών στο αλβανικό σύστημα δικαιοσύνης δεν είναι γνωστό πότε θα διεξαχθεί η δίκη, αλλά σίγουρα μετά το πρώτο δεκαπενθήμερο του Σεπτεμβρίου. Όπως είναι γνωστό οι κ.κ Μπελέρης και Κοκαβέσης συνελήφθησαν με την ίδια κατηγορία δύο μέρες πριν από τις κάλπες για τις δημοτικές εκλογές της 14ης Μαΐου τρέχοντος. Αυτό όμως δεν εμπόδισε την εκλογή του Μπελέρη στο αξίωμα του Δημάρχου της Χιμάρας. Ωστόσο, στις εν λόγω εκλογές περισσότερα από 30 άτομα στη χώρα φέρουν την ίδια κατηγορία με τους δύο Έλληνες, αλλά μόνο εκείνοι προφυλακίστηκαν. Ο Π. Κοκαβέσης λόγω σοβαρών προβλημάτων υγείας αφέθηκε ελεύθερος, ενώ ο Φρέντυ Μπελέρη και μετά την πρόσφατη απόφαση του Ανώτατου Δικαστηρίου της χώρας κρίθηκε προφυλακιστέος. Η όλη εξέλιξη δεν επιτρέπει στον Φρέντι Μπελέρη να ορκιστεί ενόψει του Δ. Συμβουλίου για να αναλάβει επίσημα τα καθήκοντα του δημάρχου. Κατά τον εκλογικό νόμο στη χώρα σε περίπτωση που η διαδικασία αυτή δεν ολοκληρωθεί εντός τριών μηνών από την εκλογή, τότε η Κεντρική Εκλογική Επιτροπή υποχρεούται να δρομολογήσει διαδικασίες επανάληψης των εκλογών στο δήμο Χιμάρας. Την αντίδραση της Αθήνας προκάλεσε η απόφαση των αλβανικών δικαστικών αρχών για παραπομπή του Φρέντι Μπελέρη κι ενός συνεργάτη του σε Ειδικό Δικαστήριο. Η σημερινή ανακοίνωση της αλβανικής Ειδικής Εισαγγελίας κατά της Διαφθοράς σχετικά με την παραπομπή του εκλεγμένου δημάρχου Χειμάρρας, Φρέντη Μπελέρη, και ενός συνεργάτη του σε δίκη από το Ειδικό Πρωτοδικείο Διαφθοράς και Οργανωμένου Εγκλήματος ουσιαστικά προεξοφλεί την έκβαση της διαδικασίας, παραβιάζοντας το δικαίωμα της δίκαιης δίκης και το τεκμήριο της αθωότητας που η Αλβανία, ως υποψήφια χώρα προς ένταξη στην Ευρωπαϊκή Ένωση, οφείλει να τηρεί απαρέγκλιτα, αναφέρουν διπλωματικές πηγές. Την ίδια στιγμή, σημειώνουν, οι αλβανικές αρχές συνεχίζουν να στερούν από τον κ. Μπελέρη το πολιτικό του δικαίωμα να ορκιστεί και να ασκήσει τα καθήκοντα που του ανέθεσαν οι πολίτες της Χειμάρρας. Γνωστοποιείται πως ο υπουργός Εξωτερικών, Γιώργος Γεραπετρίτης, έθεσε στην Αλβανίδα ομόλογό του όλα τα ζητήματα αυτά σε σημερινή τηλεφωνική τους επικοινωνία. Το υπουργείο Εξωτερικών παρακολουθεί στενά την εξέλιξη της υπόθεσης και συνεχίζει να ενημερώνει τους εταίρους της Ελλάδας, στην Ευρώπη και διεθνώς. Η προθεσμία αυτή λήγει στις 14 Αυγούστου και όλα δείχνουν ότι ο Φρέντι Μπελέρης δεν θα μπορέσει να ορκιστεί. Την ίδια στιγμή υπενθυμίζεται ότι και σε περίπτωση που το δικαστήριο αποφανθεί για όποια ποινική δίωξη σε βάρος του εκλεγμένου Δημάρχου, εκείνος απαλλάσσετε του αξιώματος και διενεργούνται νέες εκλογές. Άμεσα αντέδρασε η ελληνική πλευρά, με τον υπουργό Εξωτερικών Γιώργο Γεραπετρίτη να θέτει το ζήτημα στην Αλβανίδα ομόλογό του. Διπλωματικές πηγές τόνισαν πως η ανακοίνωση της αλβανικής Ειδικής Εισαγγελίας κατά της Διαφθοράς σχετικά με την παραπομπή του εκλεγμένου δημάρχου Χειμάρρας, κ. Φρέντη Μπελέρη, και ενός συνεργάτη του σε δίκη από το Ειδικό Πρωτοδικείο Διαφθοράς και Οργανωμένου Εγκλήματος ουσιαστικά προεξοφλεί την έκβαση της διαδικασίας, παραβιάζοντας το δικαίωμα της δίκαιης δίκης και το τεκμήριο της αθωότητας που η Αλβανία, ως υποψήφια χώρα προς ένταξη στην Ευρωπαϊκή Ένωση, οφείλει να τηρεί απαρέγκλιτα. Υπογράμμιζαν πως υην ίδια στιγμή οι αλβανικές Αρχές συνεχίζουν να στερούν από τον κ. Μπελέρη το πολιτικό του δικαίωμα να ορκιστεί και να ασκήσει τα καθήκοντα που του ανέθεσαν οι πολίτες της Χειμάρρας. Το Υπουργείο Εξωτερικών παρακολουθεί στενά την εξέλιξη της υπόθεσης και συνεχίζει να ενημερώνει τους τους εταίρους της Ελλάδας στην Ευρωπαϊκή Ένωση και διεθνώς. Με επιστολή του προς τον Επίτροπο Γειτονίας και Διεύρυνσης, Όλιβερ Βάρχελι, ο Έλληνας αντιπρόεδρος της Κομισιόν, Μαργαρίτης Σχοινάς, αναφορικά με την υπόθεση του Φρέντι Μπελέρη αναφέρει ότι δεν μπορεί να παραμείνει η Ευρωπαϊκή Ένωση αδιάφορη καθώς δεν πρόκειται για ατομική υπόθεση του κ. Μπελέρη αλλά για υπόθεση με ευρύτερες συνέπειες που συνδέονται με τον συνολικό σεβασμό των θεμελιωδών δικαιωμάτων της ελληνικής εθνικής μειονότητας. Στην επιστολή του ο κ. Σχοινάς επισημαίνει ότι σε περίπτωση μη συμμόρφωσης θα υπάρξουν επιπτώσεις για την Αλβανία. Ο Έλληνας αντιπρόεδρος της Κομισιόν εκφράζει στην επιστολή του την έντονη ανησυχία του για τη σύλληψη του νέου δημάρχου της Χειμάρρας, τονίζοντας ότι η σύλληψη έγινε παραμονές των δημοτικών εκλογών του Μαΐου, θέτοντας σαφή κίνδυνο για εκφοβισμό ψηφοφόρων. «Ακολούθησε η προφυλάκιση του κ. Μπελέρη», συνεχίζει ο κ. Σχοινάς, «μια άκρως ασυνήθιστη και αυστηρή απόφαση σχετικά με φερόμενα εκλογικά αδικήματα, σύμφωνα με πληροφορίες που παρασχέθηκαν από την αλβανική ειδική εισαγγελική υπηρεσία. Η κράτηση του κ.Μπελέρη συνεχίζεται μέχρι σήμερα, κάτι που συνιστά παραβίαση του τεκμηρίου της αθωότητας και αποτροπή ενός δημοκρατικά εκλεγμένου εκπροσώπου -που είναι μέλος της ελληνικής εθνικής μειονότητας στην Αλβανία- από την ανάληψη του αξιώματος του δημάρχου και την άσκηση των καθηκόντων του». Και προσθέτει ο Μαργαρίτης Σχοινάς: «Είναι προφανές ότι η Ευρωπαϊκή Ένωση δεν μπορεί να μείνει αδιάφορη μπροστά σε αυτή την κατάσταση, οι επιπτώσεις της οποίας είναι πολύ ευρύτερες από την ατομική περίπτωση του κ. Μπελέρη. Όπως υπογραμμίστηκε από το Ευρωπαϊκό Κοινοβούλιο στο πρόσφατα εγκριθέν ψήφισμά του σχετικά με την έκθεση του 2022 για την Αλβανία, “αυτό το θέμα συνδέεται με τον συνολικό σεβασμό των θεμελιωδών δικαιωμάτων, την εκκρεμότητα με τις περιουσίες μελών της ελληνικής εθνικής μειονότητας στον δημοτικό χώρο και τις κατηγορίες των καταπατήσεων εις βάρος του κράτους». «Η Αλβανία είναι υποψήφια για ένταξη στην ΕΕ. Ο πλήρης σεβασμός της δημοκρατίας, των ανθρωπίνων δικαιωμάτων και του κράτος δικαίου αποτελεί προϋπόθεση και βασικό σημείο αναφοράς για την αξιολόγηση της προόδου της χώρας. Είναι προς το συμφέρον της Αλβανίας και της Ευρωπαϊκής Ένωσης να διασφαλίσουν ότι αυτές οι θεμελιώδεις αξίες υποστηρίζονται και προωθούνται συστηματικά στην πράξη. Μια τόσο σοβαρή οπισθοδρόμηση πρέπει να αντιμετωπίζεται ως προτεραιότητα και απαιτεί άμεση απάντηση. Βασίζομαι στη μεγάλη προσοχή σας προσωπικά και των υπηρεσιών σας, προκειμένου να έρθουμε σε επαφή με τους Αλβανούς ομολόγους μας για το θέμα αυτό σε όλα τα κατάλληλα επίπεδα, σύμφωνα με τα αντίστοιχα πολιτικά και θεσμικά προνόμια», γράφει επίσης στην επιστολή του ο Έλληνας αντιπρόεδρος της Κομισιόν . Και καταλήγει: «Ως μακροχρόνιος υπερασπιστής της ευρωπαϊκής προοπτικής της Αλβανίας, ελπίζω ότι οι αλβανικές Αρχές θα λάβουν συγκεκριμένα μέτρα για την ταχεία επίλυση του ζητήματος. Αν δεν συμβεί αυτό, διακρίνω έναν σοβαρό κίνδυνο αυτό το θέμα να επηρεάσει αρνητικά τη συνολική αξιολόγηση της προόδου και τη δέσμευση της Αλβανίας για προώθηση του κράτους δικαίου στην έκθεση (σ.σ.: της Κομισιόν) του 2023 για την Αλβανία, η οποία πρόκειται να εγκριθεί από την Επιτροπή το φθινόπωρο. Δεν πρέπει να χάνονται προσπάθειες ώστε να αποφευχθεί η υπονόμευση της καλής προόδου που έχει επιτύχει η Αλβανία τα τελευταία χρόνια και έτσι να διατηρηθεί σταθερά η χώρα σε τροχιά ώστε να γίνει πλήρως μέλος της οικογένειας της ΕΕ»",True
newsbomb.gr,https://www.newsbomb.gr/ellada/story/1456557/xalkidiki-prostimo-apo-tin-pyrosvestiki-gia-ti-fotia-sto-develiki,ΕΛΛΑΔΑ,Χαλκιδική: Πρόστιμο από την Πυροσβεστική για τη φωτιά στο Δεβελίκι,2023-08-09T08:15:52+03:00,Newsbomb,"Newsbomb Χαλκιδική: Πρόστιμο από την Πυροσβεστική για τη φωτιά στο Δεβελίκι και για μικροεστίες σε Ασβεστοχώρι και Λαγκαδά Πρόστιμο επέβαλε η Πυροσβεστική Υπηρεσία σε άνδρα για την πυρκαγιά που ξέσπασε την Τρίτη 8 Αυγούστου, στο Δεβελίκι Χαλκιδικής, στο τρίτο πόδι. Σύμφωνα με την ΕΡΤ, ανακριτικοί υπάλληλοι της Πυροσβεστικής υπηρεσίας Σταγείρων-Ακάνθου, επέβαλαν το διοικητικό πρόστιμο σε άντρα, ο οποίος προκάλεσε την πυρκαγιά σε αγροτοδασική έκταση, εξαιτίας της εκτέλεσης θερμών εργασιών. Το πρόστιμο επιβλήθηκε για παράβαση της υπ’ αριθμ. 9/2021 Πυροσβεστικής Διάταξης και σύμφωνα με την υπ’ αριθμ. 19/2020 Πυροσβεστική Διάταξη. Η πυρκαγιά, που ξέσπασε χθες το πρωί στις 10:28, έκαψε ξερά χόρτα και ελαιόδεντρα. Στο σημείο επιχείρησαν 32 πυροσβέστες με 12 οχήματα, μία ομάδα πεζοπόρων, καθώς και δύο ελικόπτερα. Ακόμη δύο πρόστιμα επιβλήθηκαν, το ένα για χρήση-καύση ειδών πυροτεχνίας, στο Ασβεστοχώρι του δήμου Πυλαίας-Χορτιάτη και το άλλο για πρόκληση πυρκαγιάς σε ξερά χόρτα εντός οικοπεδικού χώρου, στην περιοχή Σοφούλα Λαγκαδά Θεσσαλονίκης.",False
newsbomb.gr,https://www.newsbomb.gr/ellada/story/1456551/nea-filadelfeia-syllipsi-akomi-5-kroaton-xoyligkan-gia-ti-dolofonia-tou-mixali-katsouri,ΕΛΛΑΔΑ,Νέα Φιλαδέλφεια: Σύλληψη ακόμη 5 Κροατών χούλιγκαν για τη δολοφονία του Μιχάλη Κατσουρή,2023-08-09T08:04:09+03:00,Newsbomb,"Newsbomb Η έρευνα υποδεικνύει ότι συμμετείχαν στη φονική συμπλοκή έξω από την «Αγιά Σοφιά», με θύμα τον άτυχο 29χρονο οπαδό της «ένωσης». Αστυνομικοί εντόπισαν ακόμη πέντε Κροάτες χούλιγκαν (ηλικίας 25, 41, 29, 25 και 31 ετών) στη Θεσπρωτία κατά τη διάρκεια της νύχτας (8η προς 9η Αυγούστου), για τους οποίους προέκυψε ότι συμμετείχαν στη δολοφονική επίθεση προχθές το βράδυ (07/08) στη Νέα Φιλαδέλφεια, όπου ο 29χρονος Μιχάλης Κατσουρής «έχασε» τη ζωή του. Οι πέντε Κροάτες εντοπίσθηκαν από αστυνομικούς της ασφάλειας της Αστυνομικής Διεύθυνσης Θεσπρωτίας στο λιμάνι της Ηγουμενίτσας, ενώ ετοιμάζονταν να επιβιβασθούν στο πλοίο με προορισμό την Ιταλία, σύμφωνα με ανακοίνωση του Λιμενικού Σώματος. Αρχικά, προσήχθησαν στο κτήριο της Αστυνομικής Διεύθυνσης Θεσπρωτίας και όταν ολοκληρωθεί η έρευνα, οι πέντε Κροάτες θα μεταφερθούν με ειδική μεταγωγή στην Αθήνα, όπως μεταδόθηκε. «Στη σύλληψη πέντε (05) αλλοδαπών, υπηκοότητας Κροατίας, ηλικίας 25, 41, 29, 25 και 31 ετών, προέβησαν χθες (08/08) βραδινές ώρες στελέχη του Γραφείου Ασφάλειας του Κεντρικού Λιμεναρχείου Ηγουμενίτσας. Σε έλεγχο που πραγματοποιήθηκε εντός του επιβατικού λιμένα εξωτερικού Ηγουμενίτσας σε άτομα που επρόκειτο να ταξιδέψουν με Ε/Γ – Ο/Γ πλοίο με προορισμό το λιμάνι Μπάρι της Ιταλίας διαπιστώθηκε ότι οι ανωτέρω δε μπόρεσαν να δικαιολογήσουν επαρκώς τον λόγο και τη διάρκεια παραμονής τους, στη χώρα και επιπλέον δήλωσαν πως έκαναν διακοπές στην Ελλάδα και επιστρέφουν στη χώρα τους, χωρίς να κατέχουν αποσκευές.  Οι ανωτέρω αλλοδαποί κρίθηκαν ύποπτοι για πιθανή συμμετοχή τους, στα επεισόδια που έλαβαν χώρα στο πλαίσιο του αγώνα ΑΕΚ – Ντιναμό Ζάγκρεμπ, ειδοποιήθηκε η Υποδιεύθυνση Ασφάλειας Ηγουμενίτσας και παραδόθηκαν σε αστυνομικές δυνάμεις, προκειμένου προσαχθούν στο Αστυνομικό Τμήμα Ηγουμενίτσας». Χθες (08/08), συνελήφθη ένας 19χρονος Κροάτης, ο οποίος ταξίδευε προς την Αλβανία με λεωφορείο και θεωρήθηκε ύποπτος για συμμετοχή στην επίθεση στη Νέα Φιλαδέλφεια. Στον έλεγχο που έγινε στο συνοριακό φυλάκιο της Κακαβιάς, αστυνομικοί τον θεώρησαν ύποπτο για συμμετοχή στα επεισόδια διότι είχε εισέλθει στη χώρα μας, την προηγούμενη ημέρα. Ο νεαρός μεταφέρθηκε και ανακρίθηκε στην Ασφάλεια Ιωαννίνων, όπου διαπιστώθηκε η συμμετοχή του στα αιματηρά γεγονότα και έτσι, συνελήφθη. Σήμερα (09/08), θα οδηγηθούν ενώπιον του εισαγγελέα οι 94 συλληφθέντες για τα φονικά επεισόδια, εις βάρος των οποίων αναμένεται να ασκηθούν κατηγορίες κακουργηματικού χαρακτήρα, κατά πληροφορίες. Από τους 94 συλληφθέντες για τα ακραία επεισόδια στη Νέα Φιλαδέλφεια, οι 89 είναι Κροάτες χούλιγκαν της Ντιναμό Ζάγκρεμπ. Οι σκληροπυρηνικοί «Bad Blue Boys» που διέσχισαν τα μισά Βαλκάνια και βρέθηκαν στην Αθήνα για να κάνουν επίθεση στο γήπεδο της ΑΕΚ, η οποία είχε ως τραγική κατάληξη τον θάνατο του 29χρονου φίλου της Ένωσης, Μιχάλη Κατσουρή. Η ΕΛΑΣ, μετά την πρωτοφανή και αδιανόητη αδράνεια, προχώρησε στις συλλήψεις και πλέον εντείνει τις έρευνες για να βρεθεί ο δράστης ή οι δράστες της δολοφονίας. Οι συλληφθέντες δίνουν δείγματα DNA έτσι ώστε να υπάρξει ταυτοποίηση του δράστη της δολοφονίας, ωστόσο, στη διάρκεια των ανακρίσεων στη ΓΑΔΑ οι Κροάτες αποδεικνύονται κάτι παραπάνω από… στρατιώτες. Τα λόγια τους είναι λίγα, μετρημένα και καλά μελετημένα ενώ εμφανίζονται αρκετά σκληροί και καθόλου αγχωμένοι. Σύμφωνα με τις πρώτες πληροφορίες, οι Κροάτες έλεγαν στους Αστυνομικούς πως δεν είχαν καμία πρόθεση για να δημιουργήσουν επεισόδια και ήρθαν στην Ελλάδα απλά για να στηρίξουν ψυχολογικά την ομάδα τους. Στην επισήμανση ότι δεν θα μπορούσαν να μπουν στο γήπεδο, αφού υπήρχε απαγόρευση μετακινήσεων από την UEFA, ανέφεραν πως το γνώριζαν και πως για αυτό ήθελα να παρακολουθήσουν την αναμέτρηση από κάποια καφετέρια κοντά στο γήπεδο για να στηρίξουν την ομάδα τους. Μάλιστα, όπως μεταδόθηκε στο Mega, οι Κροάτες φέρονται να έχουν υποστηρίξει ότι υπήρξαν οικογένειες Ελλήνων που τους επιτέθηκαν πρώτοι και έτσι ξεκίνησαν τα επεισόδια στη Νέα Φιλαδέλφεια! Στο ερώτημα, όμως, για το γιατί είχαν εξοπλιστεί με φουλ φέις, ρόπαλα, μαχαίρια και κάθε λογής πολεμοφόδια δεν έδωσαν καμία απάντηση. Επίσης, οι Κροάτες κρατάνε κλειστό το στόμα τους αναφορικά με το αν είχαν Έλληνες συνεργάτες σε όλη αυτή την επιχείρηση και δεν έχουν κάνει καμία αναφορά. Την ίδια ώραα, μέσα ενημέρωσης της Κροατίας και συγκεκριμένα δημοσιογράφος της Dnevnik Nova TV αναφέρουν πως η Ελληνική Αστυνομία σύμφωνα με τα δακτυλικά αποτυπώματα που έχει πάρει από το σημείιο της δολοφονίας έχει καταλήξει στο συμπερασμα πως ο δράστης είναι Έλληνας. Μάλιστα ο δημοσιογράφος Marko Šepat σε ρεπορτάζ που μετέδωσε από την Αθήνα για το κροατικό δίκτυο αποκάλυψε νέες λεπτομέρειες για την τραγωδία:«Η κατάσταση στην Αθήνα δεν είναι ευνοϊκή ούτε για τους Κροάτες ούτε για την ελληνική αστυνομία. Αφού πληροφορηθήκαμε τι συνέβη κοντά στο γήπεδο της ΑΕΚ, φτάσαμε στο σημείο και αρχίσαμε τα γυρίσματα. Όταν κατάλαβαν ότι ήμασταν από την Κροατία, οι Έλληνες όρμησαν πάνω μας και απαίτησαν την κάμερά μας, αλλά ο εικονολήπτης κατάφερε να διαπραγματευτεί, απλά πήραν την κάρτα με την οποία γυρίζαμε», αναφέρει ο Κροάτης δημοσιογράφος.Στη συνέχεια μιλάει για τις αντιδράσεις της ελληνικής κυβέρνησης σχετικά με το φιάσκο της αστυνομίας, που παρόλο που είχε στη διάθεσή της όλα τα στοιχεία από τις αρχές της Κροατίας και του Μαυροβουνίου δεν κατάφερε να σταματήσει το κομβόι των Κροάτων χούλιγκαν μέχρι τη Νέα Φιλαδέλφεια. «Οι κρατούμενοι Κροάτες οπαδοί οδηγήθηκαν για εξέταση DNA, ο δολοφόνος άφησε ίχνη στον νεκρό οπαδό και τώρα αναζητείται. Καθ' όλη τη διάρκεια της ημέρας, η ελληνική αστυνομία πραγματοποίησε εφόδους, συνέλαβε επτά οπαδούς στα σύνορα με τη Βόρεια Μακεδονία και έναν σε λεωφορείο με προορισμό την Αλβανία. Σύμφωνα με ανεπίσημες πληροφορίες, η αστυνομία έχει δακτυλικά αποτυπώματα του δολοφόνου και φέρεται να είναι Έλληνας πολίτης», αποκάλυψε ο ρεπόρτερ του Dnevnik Nova TV. Ο ίδιος υπενθυμίζει πως η αστυνομία συνέλαβε 98 άτομα, τα περισσότερα Κροάτες, ωστόσο μεταξύ αυτών υπήρχαν και Έλληνες πολίτες, οπαδοί του Παναθηναϊκού, με τους οποίους οι οπαδοί της Ντιναμό διατηρούν φιλικές σχέσεις. Σήμερα οι κρατούμενοι θα βρεθούν ενώπιον δικαστή προκειμένου να αποφασιστεί εάν θα αφεθούν ελεύθεροι ή θα προφυλακιστούν για ένα μήνα. Ο ίδιος Κροάτης δημοσιογράφος, ο οποίος βρίσκεται στην Αθήνα και καταγράφει όλες τις εξελίξεις γύρω από τα έκτροπα της Δευτέρας υποστήριξε σε άλλο ρεπορτάζ του πως στην Αθήνα αναμένονται χούλιγκαν από Γερμανία, Ιταλία και Λευκορωσία, που έχουν καλές σχέσεις με τους φίλους της ΑΕΚ, για να «εκδικηθούν» για τον θάνατο του Μιχάλη. «Υπήρχαν πληροφορίες ότι απόψε ή αύριο αναμένονται στην Αθήνα συνολικά χίλιοι οπαδοί από τις ομάδες της Μασσαλίας, του Λιβόρνο, του Στ. Πάουλι και της Λευκορωσικής Παρτιζάν. Μιλάμε δηλαδή για ακροαριστερές ομάδες φιλάθλων που μοιράζονται τις ίδιες απόψεις με τους οπαδούς της ΑΕΚ λόγω της οπαδικής τους σχέσης», ανέφερε χθες ο ρεπόρτερ του Dnevnik Nova TV.",False
newsbomb.gr,https://www.newsbomb.gr/ellada/story/1456545/alkis-kampanos-oi-goneis-tou-tha-synantithoyn-me-tin-oikogeneia-tou-29xronou-mixali,ΕΛΛΑΔΑ,Άλκης Καμπανός: Οι γονείς του θα συναντηθούν με την οικογένεια του 29χρονου Μιχάλη,2023-08-09T07:53:33+03:00,Newsbomb,"Newsbomb Άλκης Καμπανός: Ο κ. Άρης Καμπανός ανέφερε ότι αυτός και η σύζυγός του θα επικοινωνήσουν με τους γονείς του Μιχάλη και να τους δώσουν κουράγιο για τον Γολγοθά που έχουν μπροστά τους. Μνήμες από την άγρια δολοφονία του Άλκη Καμπανού ξύπνησαν μετά την αιματηρή συμπλοκή μεταξύ οπαδών της ΑΕΚ και της Ντιναμό Ζάγκρεμπ το βράδυ της Δευτέρας στη Νέα Φιλαδέλφεια και συγκεκριμένα στο γήπεδο των κιτρινόμαυρων.Σε εξέλιξη είναι οι έρευνες για τον εντοπισμό του ατόμου που κατάφερε τις θανάσιμες μαχαιριές στον 29χρονο οπαδό της ΑΕΚ. Το πρωί της Τετάρτης, ο πατέρας του Άλκη Καμπανού, Άρης, μίλησε για την άγρια δολοφονία του άτυχου 29χρονου.  «Συγκλονιστήκαμε μόλις ακούσαμε την είδηση για τη δολοφονία του Μιχάλη, βλέπουμε ότι συνεχίζεται αυτός ο κύκλος βίας. Ήλπιζα ότι ο Άλκης θα είναι το τελευταίο θύμα αυτής της παράλογης βίας, δυστυχώς βλέπουμε ότι συνεχίζεται, έχουμε εισαγωγή βίας από το εξωτερικό», ανέφερε ο κ. Άρης Καμπανός. «Η φωνή μου δεν ήταν τόσο δυνατή. Χύνεται αίμα στο βωμό της βλακείας, της ηλιθιότητας, φαίνεται ότι πρέπει να χυθεί κι άλλο αίμα για να ξεπλυθεί η ανοησία ορισμένων ανθρώπων, δεν έχω χειρότερα λόγια να πω για αυτό το φαινόμενο», πρόσθεσε. «Θα προσπαθήσουμε να επικοινωνήσουμε με την οικογένεια, να εκφράσουμε τη δίνη μας και την οδύνη μας για τον χαμό του Μιχάλη, να τους πούμε κουράγιο και να αντέξουν τον γολγοθά που ανοίγεται τώρα μπροστά τους», συμπλήρωσε.  Τα συναισθήματα που είχαν οι γονείς του Άλκη κατά την διάρκεια της δίκης ήταν εξίσου επίπονα, καθώς μέσα στην δικαστική αίθουσα έπρεπε να βιώσουν ξανά τα σοκαριστικά γεγονότα της απώλειας του παιδιού τους. «Γίνεται αναπαράσταση μία και δύο φορές του γεγονότος. Είναι πολύ δύσκολο να κάθεσαι απέναντι από τους δολοφόνους του παιδιού σου. Πρέπει να έχεις μεγάλη εσωτερική πειθαρχία για να μπορέσεις να αντέξεις και να μην εκδηλώσεις τα συναισθήματα της οργής που ορισμένες στιγμές βγαίνουν από μέσα σου», περιέγραψε ο κ. Καμπανός. Τέλος, ο Άρης Καμπανός τόνισε ότι είναι αναγκαίο όλοι οι φορείς να ενσκήψουν πάνω στο ζήτημα της οπαδικής βίας και οι ενέργειές τους για να αντιμετωπιστεί οριστικά το εν λόγω θέμα θα πρέπει να προσανατολιστούν προς δύο κατευθύνσεις, της πρόληψης και της αποτροπής. Στην ΓΑΔΑ κρατούνται από χθες τα 98 άτομα που συνελήφθησαν από τις άγριες συμπλοκές μεταξύ οπαδών της ΑΕΚ και της Ντιναμό Ζάγκρεμπ προκειμένου να παραπεμφθούν στον Εισαγγελέα. Σε αυτά τα άτομα θα προστεθεί άλλο ένα άτομο κροατικής καταγωγής, το οποίο συνελήφθη στην Κακαβιά. Οι έρευνες συνεχίζονται σε όλη την Αττική, χθες έγινε η προσαγωγή 9 ατόμων τα οποία τα βρήκαν κοντά σε γνωστό ξενοδοχείο της Αθήνας, άτομα που εντοπίστηκαν στους Εύζωνες – στον συνοριακό σταθμό. Ερευνάται κατά πόσο έχουν συμμετοχή στην φονική αυτή συμπλοκή. Η μητέρα του 29χρονου Μιχάλη κλήθηκε χθες να αναγνωρίσει την σορό του γιου της και εκείνη την ώρα υπέστη έμφραγμα, καθώς είχε καρδιακό πρόβλημα, της παρασχέθηκαν οι πρώτες βοήθειες και παρέμεινε στο νοσοκομείο και θα παραμείνει και σήμερα ανάλογα με το αποτέλεσμα των εξετάσεων. Στο νοσοκομείο βρίσκονται ακόμα και 4 τραυματίες, 3 Έλληνες και 1 Κροάτης οι οποίοι φέρουν πολλαπλά τραύματα.",True
newsbomb.gr,https://www.newsbomb.gr/ellada/astynomiko-reportaz/story/1456543/nea-filadelfeia-skliroi-kai-amilitoi-oi-kroates-sti-gada-arnoyntai-ta-panta-gia-ti-dolofonia,ΑΣΤΥΝΟΜΙΚΟ,Νέα Φιλαδέλφεια: Σκληροί και αμίλητοι οι Κροάτες στη ΓΑΔΑ – Αρνούνται τα πάντα για τη δολοφονία,2023-08-09T07:48:19+03:00,Newsbomb,"Newsbomb Νέα Φιλαδέλφεια: Η ΕΛΑΣ αναζητά τον δολοφόνο του 29χρονου Μιχάλη Κατσουρή, την ώρα που οι συλληφθέντες χούλιγκαν της Ντιναμό Ζάγκρεμπ επιδεικνύουν συμπεριφορά… κρατουμένου πολέμου. Σκληροί, αμίλητοι και καλά «διαβασμένοι» δεν έχουν αποκαλύψει το παραμικρό στη ΓΑΔΑ. Από τους 94 συλληφθέντες για τα ακραία επεισόδια στη Νέα Φιλαδέλφεια, οι 89 είναι Κροάτες χούλιγκαν της Ντιναμό Ζάγκρεμπ. Οι σκληροπυρηνικοί Bad Blue Boys που διέσχισαν τα μισά Βαλκάνια και βρέθηκαν στην Αθήνα για να κάνουν επίθεση στο γήπεδο της ΑΕΚ, η οποία είχε ως τραγική κατάληξη τον θάνατο του 29χρονου φίλου της Ένωσης, Μιχάλη Κατσουρή. Η ΕΛΑΣ, μετά την πρωτοφανή και αδιανόητη αδράνεια, προχώρησε στις συλλήψεις και πλέον εντείνει τις έρευνες για να βρεθεί ο δράστης ή οι δράστες της δολοφονίας. Οι συλληφθέντες δίνουν δείγματα DNA έτσι ώστε να υπάρξει ταυτοποίηση του δράστη της δολοφονίας, ωστόσο, στη διάρκεια των ανακρίσεων στη ΓΑΔΑ οι Κροάτες αποδεικνύονται κάτι παραπάνω από… στρατιώτες. Τα λόγια τους είναι λίγα, μετρημένα και καλά μελετημένα ενώ εμφανίζονται αρκετά σκληροί και καθόλου αγχωμένοι. Σύμφωνα με τις πρώτες πληροφορίες, οι Κροάτες έλεγαν στους Αστυνομικούς πως δεν είχαν καμία πρόθεση για να δημιουργήσουν επεισόδια και ήρθαν στην Ελλάδα απλά για να στηρίξουν ψυχολογικά την ομάδα τους. Στην επισήμανση ότι δεν θα μπορούσαν να μπουν στο γήπεδο, αφού υπήρχε απαγόρευση μετακινήσεων από την UEFA, ανέφεραν πως το γνώριζαν και πως για αυτό ήθελα να παρακολουθήσουν την αναμέτρηση από κάποια καφετέρια κοντά στο γήπεδο για να στηρίξουν την ομάδα τους. Μάλιστα, όπως μεταδόθηκε στο Mega, οι Κροάτες φέρονται να έχουν υποστηρίξει ότι υπήρξαν οικογένειες Ελλήνων που τους επιτέθηκαν πρώτοι και έτσι ξεκίνησαν τα επεισόδια στη Νέα Φιλαδέλφεια! Στο ερώτημα, όμως, για το γιατί είχαν εξοπλιστεί με φουλ φέις, ρόπαλα, μαχαίρια και κάθε λογής πολεμοφόδια δεν έδωσαν καμία απάντηση. Επίσης, οι Κροάτες κρατάνε κλειστό το στόμα τους αναφορικά με το αν είχαν Έλληνες συνεργάτες σε όλη αυτή την επιχείρηση και δεν έχουν κάνει καμία αναφορά.  Αστυνομικοί εντόπισαν ακόμη πέντε Κροάτες χούλιγκαν στη Θεσπρωτία κατά τη διάρκεια της νύχτας (8η προς 9η Αυγούστου), για τους οποίους προέκυψε ότι συμμετείχαν στη δολοφονική επίθεση προχθές το βράδυ (07/08) στη Νέα Φιλαδέλφεια, όπου ο 29χρονος Μιχάλης Κατσουρής «έχασε» τη ζωή του. Οι πέντε Κροάτες εντοπίσθηκαν από αστυνομικούς της ασφάλειας της Αστυνομικής Διεύθυνσης Θεσπρωτίας στο λιμάνι της Ηγουμενίτσας, ενώ ετοιμάζονταν να επιβιβασθούν στο πλοίο με προορισμό την Ιταλία, σύμφωνα με την ΕΡΤ. Αρχικά, προσήχθησαν στο κτήριο της Αστυνομικής Διεύθυνσης Θεσπρωτίας και όταν ολοκληρωθεί η έρευνα, οι πέντε Κροάτες θα μεταφερθούν με ειδική μεταγωγή στην Αθήνα, όπως μεταδόθηκε. Χθες (08/08), συνελήφθη ένας 19χρονος Κροάτης, ο οποίος ταξίδευε προς την Αλβανία με λεωφορείο και θεωρήθηκε ύποπτος για συμμετοχή στην επίθεση στη Νέα Φιλαδέλφεια. Στον έλεγχο που έγινε στο συνοριακό φυλάκιο της Κακαβιάς, αστυνομικοί τον θεώρησαν ύποπτο για συμμετοχή στα επεισόδια διότι είχε εισέλθει στη χώρα μας, την προηγούμενη ημέρα. Ο νεαρός μεταφέρθηκε και ανακρίθηκε στην Ασφάλεια Ιωαννίνων, όπου διαπιστώθηκε η συμμετοχή του στα αιματηρά γεγονότα και έτσι, συνελήφθη. Σήμερα (09/08), θα οδηγηθούν ενώπιον του εισαγγελέα οι 94 συλληφθέντες για τα φονικά επεισόδια, εις βάρος των οποίων αναμένεται να ασκηθούν κατηγορίες κακουργηματικού χαρακτήρα, κατά πληροφορίες. Την ίδια ώραα, μέσα ενημέρωσης της Κροατίας και συγκεκριμένα δημοσιογράφος της Dnevnik Nova TV αναφέρουν πως η Ελληνική Αστυνομία σύμφωνα με τα δακτυλικά αποτυπώματα που έχει πάρει από το σημείιο της δολοφονίας έχει καταλήξει στο συμπερασμα πως ο δράστης είναι Έλληνας. Μάλιστα ο δημοσιογράφος Marko Šepat σε ρεπορτάζ που μετέδωσε από την Αθήνα για το κροατικό δίκτυο αποκάλυψε νέες λεπτομέρειες για την τραγωδία:«Η κατάσταση στην Αθήνα δεν είναι ευνοϊκή ούτε για τους Κροάτες ούτε για την ελληνική αστυνομία. Αφού πληροφορηθήκαμε τι συνέβη κοντά στο γήπεδο της ΑΕΚ, φτάσαμε στο σημείο και αρχίσαμε τα γυρίσματα. Όταν κατάλαβαν ότι ήμασταν από την Κροατία, οι Έλληνες όρμησαν πάνω μας και απαίτησαν την κάμερά μας, αλλά ο εικονολήπτης κατάφερε να διαπραγματευτεί, απλά πήραν την κάρτα με την οποία γυρίζαμε», αναφέρει ο Κροάτης δημοσιογράφος.Στη συνέχεια μιλάει για τις αντιδράσεις της ελληνικής κυβέρνησης σχετικά με το φιάσκο της αστυνομίας, που παρόλο που είχε στη διάθεσή της όλα τα στοιχεία από τις αρχές της Κροατίας και του Μαυροβουνίου δεν κατάφερε να σταματήσει το κομβόι των Κροάτων χούλιγκαν μέχρι τη Νέα Φιλαδέλφεια. «Οι κρατούμενοι Κροάτες οπαδοί οδηγήθηκαν για εξέταση DNA, ο δολοφόνος άφησε ίχνη στον νεκρό οπαδό και τώρα αναζητείται. Καθ' όλη τη διάρκεια της ημέρας, η ελληνική αστυνομία πραγματοποίησε εφόδους, συνέλαβε επτά οπαδούς στα σύνορα με τη Βόρεια Μακεδονία και έναν σε λεωφορείο με προορισμό την Αλβανία. Σύμφωνα με ανεπίσημες πληροφορίες, η αστυνομία έχει δακτυλικά αποτυπώματα του δολοφόνου και φέρεται να είναι Έλληνας πολίτης», αποκάλυψε ο ρεπόρτερ του Dnevnik Nova TV. Ο ίδιος υπενθυμίζει πως η αστυνομία συνέλαβε 98 άτομα, τα περισσότερα Κροάτες, ωστόσο μεταξύ αυτών υπήρχαν και Έλληνες πολίτες, οπαδοί του Παναθηναϊκού, με τους οποίους οι οπαδοί της Ντιναμό διατηρούν φιλικές σχέσεις. Σήμερα οι κρατούμενοι θα βρεθούν ενώπιον δικαστή προκειμένου να αποφασιστεί εάν θα αφεθούν ελεύθεροι ή θα προφυλακιστούν για ένα μήνα. Ο ίδιος Κροάτης δημοσιογράφος, ο οποίος βρίσκεται στην Αθήνα και καταγράφει όλες τις εξελίξεις γύρω από τα έκτροπα της Δευτέρας υποστήριξε σε άλλο ρεπορτάζ του πως στην Αθήνα αναμένονται χούλιγκαν από Γερμανία, Ιταλία και Λευκορωσία, που έχουν καλές σχέσεις με τους φίλους της ΑΕΚ, για να «εκδικηθούν» για τον θάνατο του Μιχάλη. «Υπήρχαν πληροφορίες ότι απόψε ή αύριο αναμένονται στην Αθήνα συνολικά χίλιοι οπαδοί από τις ομάδες της Μασσαλίας, του Λιβόρνο, του Στ. Πάουλι και της Λευκορωσικής Παρτιζάν. Μιλάμε δηλαδή για ακροαριστερές ομάδες φιλάθλων που μοιράζονται τις ίδιες απόψεις με τους οπαδούς της ΑΕΚ λόγω της οπαδικής τους σχέσης», ανέφερε χθες ο ρεπόρτερ του Dnevnik Nova TV.",False
newsbomb.gr,https://www.newsbomb.gr/ellada/story/1456541/thessaloniki-apetrapi-opadiko-epeisodio-kinoyntan-stin-poli-kai-rotoysan-parees-ti-omada-eisai,ΕΛΛΑΔΑ,Θεσσαλονίκη: Απετράπη οπαδικό επεισόδιο - Κινούνταν στην πόλη και ρωτούσαν παρέες «τι ομάδα είσαι;»,2023-08-09T07:32:46+03:00,Newsbomb,"Newsbomb Θεσσαλονίκη: Έγιναν 16 προσαγωγές, οι τρεις εκ των οποίων, μετατράπηκαν σε συλλήψεις. Απετράπη οπαδικό επεισόδιο στη Θεσσαλονίκη. Σύμφωνα με πληροφορίες της ΕΡΤ, το βράδυ της Τρίτης 8 Αυγούστου, άγνωστα άτομα που κινούνταν με τρία οχήματα και δύο δίκυκλα στην πόλη ρωτούσαν παρέες «τι ομάδα είσαι;». Περίπου στις 23.30, ισχυρές αστυνομικές δυνάμεις τους εντόπισαν στην Κρήνη. Πάνω τους βρέθηκαν πυρσοί, full face και ρόπαλα. Έγιναν 16 προσαγωγές, οι τρεις εκ των οποίων, μετατράπηκαν σε συλλήψεις.",False
newsbomb.gr,https://www.newsbomb.gr/ellada/story/1456540/thessaloniki-ston-eisaggelea-odigeitai-o-dianomeas-pou-edeire-50xrono-mexri-thanatou,ΕΛΛΑΔΑ,Θεσσαλονίκη: Στον Εισαγγελέα οδηγείται ο διανομέας που έδειρε 50χρονο μέχρι θανάτου,2023-08-09T07:27:52+03:00,Newsbomb,"Newsbomb Τραγική κατάληξη είχε προχθεσινό (07/08) επεισόδιο στο κέντρο της Θεσσαλονίκης, μεταξύ διανομέα και ενός 50χρονου. Το μεσημέρι, στον πεζόδρομο της Αγίας Σοφίας, οι δύο άντρες διαπληκτίστηκαν μεταξύ τους. Ο καβγάς άρχισε έπειτα από παρατήρηση του μεσήλικα στον διανομέα, ο οποίος πέρασε με το μηχανάκι του, από τον πεζόδρομο. Κατά το επεισόδιο, ο διανομέας χτύπησε με γροθιές τον ηλικιωμένο άνδρα, ο οποίος λιποθύμησε και λίγο αργότερα, κατέληξε στο νοσοκομείο. Σήμερα το πρωί (09/08), ο 27χρονος διανομέας θα οδηγηθεί στο Δικαστικό Μέγαρο Θεσσαλονίκης. Σχηματίσθηκε δικογραφία εις βάρος του, για θανατηφόρα σωματική βλάβη από αμέλεια και θα περάσει το «κατώφλι» του εισαγγελέα. Ακόμη, παραγγέλθηκε ιατροδικαστική εξέταση, στο πλαίσιο διερεύνησης της υπόθεσης.",True
newsbomb.gr,https://www.newsbomb.gr/ellada/story/1456538/ekriksi-ston-aspropyrgo,ΕΛΛΑΔΑ,Έκρηξη στον Ασπρόπυργο,2023-08-09T07:20:03+03:00,Newsbomb,"Newsbomb Συναγερμός σήμανε το πρωί της Τετάρτης 9 Αυγούστου στον Ασπρόπυργο  Έκρηξη αναστάτωσε τα ξημερώματα της Τετάρτης (9/8) τον Ασπρόπυργο με αποτέλεσμα να προκληθούν εκτεταμένες φθορές σε 10 οχήματα και σε 5 μονοκατοικίες. Από το Τμήμα Εξουδετέρωσης Εκρηκτικών Μηχανισμών δεν ανευρέθησαν υπολείμματα Αυτοσχέδιων Εκρηκτικών Μηχανισμών, γεγονός που τους κάνει να συμπεραίνουν ότι πρόκειται για έκρηξη εκρηκτικού μηχανισμού αποτελούμενο από υψηλό εκρηκτικό βραδυκαυστο φιτίλι και κοινό πυροκροτητή. Για το θέμα γίνεται προανάκριση από τη Διεύθυνηση Ασφάλειας Αττικής.",True
newsbomb.gr,https://www.newsbomb.gr/ellada/story/1456526/diakopes-reymatos-tin-tetarti-9-avgoystou-stin-attiki-deite-se-poies-perioxes,ΕΛΛΑΔΑ,Διακοπές ρεύματος την Τετάρτη 9 Αυγούστου στην Αττική - Δείτε σε ποιες περιοχές,2023-08-09T07:10:02+03:00,,"Μελίνα Παπαγεωργίου Διακοπές ρεύματος σύμφωνα με τις ανακοινώσεις του ΔΕΔΔΗΕ θα πραγματοποιηθούν σήμερα Σάββατο, σε αρκετές περιοχές της Αττικής.  Δείτε αναλυτικά στον πίνακα του newsbomb.gr όλες τις περιοχές της Αττικής και τις ώρες που θα σημειωθεί διακοπή ρεύματος:",False
newsbomb.gr,https://www.newsbomb.gr/ellada/story/1456532/xania-ta-meli-tou-kyklomatos-emporias-vrefon-eixan-offshore-etaireies,ΕΛΛΑΔΑ,Χανιά: Τα μέλη του κυκλώματος εμπορίας βρεφών είχαν offshore εταιρείες,2023-08-09T06:52:18+03:00,Newsbomb,"Newsbomb Χανιά: Μορφή χιονοστιβάδας παίρνουν οι αποκαλύψεις για το κύκλωμα εμπορίας βρεφών που δρούσε στην Κρήτη. Offshore εταιρείες φέρονται να είχαν βασικοί εμπλεκόμενοι στην υπόθεση. Για εγκληματική οργάνωση κατηγορούνται, με βάση τη δικογραφία του Τμήματος Αντιμετώπισης Οργανωμένου Εγκλήματος Κρήτης οι βασικοί εμπλεκόμενοι από τους εννιά μέχρι στιγμής συλληφθέντες, έξι στην Κρήτη (Χανιά), δύο στην Αθήνα και μια στη Θεσσαλονίκη, στην υπόθεση του Κέντρου Υποβοηθούμενης Αναπαραγωγής στα Χανιά. Πρόκειται για τον επικεφαλής του Κέντρου, διακεκριμένο γυναικολόγο, έναν γιατρό εμβρυολόγο, ο οποίος επίσης ανήκε στο δυναμικό του Κέντρου, και έξι γυναίκες, τέσσερις Ελληνίδες και δύο αλλοδαπές, οι πέντε εργαζόμενες στην ιδιωτική κλινική και μία που φέρεται να επιχείρησε να πωλήσει το νεογέννητο βρέφος της. Η δικογραφία είναι ογκώδης και τα όσα περιγράφονται σε αυτήν παραπέμπουν σε μία μεγάλη μπίζνα που φέρεται να είχε στηθεί γύρω από το Κέντρο με φόντο την λαχτάρα ζευγαριών να τεκνοποιήσουν είτε με τη διαδικασία της εξωσωματικής είτε με τη διαδικασία της παρένθετης μητέρας. Σύμφωνα με πληροφορίες του Cretalive, οι συλλήψεις της Αθήνας αφορούν δύο Ρουμάνες, η μία είναι εργαζόμενη στο Κέντρο, η άλλη είναι αυτή που γέννησε καθ' υπόδειξη του κυκλώματος και επιχείρησε να πουλήσει το νεογέννητο βρέφος. Φέρεται να την συνόδευσε στην Αθήνα για την αγοραπωλησία η έτερη Ρουμάνα. Οι ίδιες πηγές ενημέρωσης αναφέρουν ότι για το συγκεκριμένο βρέφος υπήρχε σε εξέλιξη παζάρι από τον Φεβρουάριο με ζευγάρι που ήθελε να αποκτήσει παιδί. Στην υπόθεση αυτή φέρεται να εμπλέκεται και μία δικηγόρος από Θεσσαλονίκη, η οποία είχε μεσολαβήσει για να τακτοποιήσει τα χαρτιά της υιοθεσίας ώστε να φαίνεται νόμιμη, όπως υποστηρίζεται.  Η σύλληψη στη Θεσσαλονίκη αφορά σε Γεωργιανή, η οποία φέρεται να έκανε τη ... μεσίτρια, καθώς έβρισκε γυναίκες από άλλες χώρες και τις μετέφερε στα Χανιά. Οι αλλοδαπές γυναίκες που είχαν οδηγηθεί, όπως έγραψε το Cretalive,. στο Αστυνομικό Μέγαρο Χανίων από νωρίς και κατέθεταν παρουσία ψυχολόγου, βρίσκονται σε κατάσταση προχωρημένης εγκυμοσύνης και φέρονται να είχαν υποβληθεί σε ορμονοθεραπείες προκειμένου να κυοφορήσουν και να δώσουν τα παιδιά. Από 70.000 έως 100.000 το «πακέτο» κάθε προγράμματος παρένθετης μητρότητας. Τα ηγετικά στελέχη στα οποία συγκαταλέγονται οι δύο γιατροί και δύο εργαζόμενες, η Ρουμάνα και η υπεύθυνη του προγράμματος παρένθετης μητρότητας, φέρονται με εταιρείες offshore σε Σκόπια, Αλβανία και Αμερική. Οι κοπέλες που χρησιμοποιούνταν στεγνά από το κύκλωμα για να κυοφορήσουν τα κατά παραγγελία βρέφη, λάμβαναν μηνιαίο εισόδημα από 300 έως 600 ευρώ. «Είχαμε ανάγκη από χρήματα» υποστηρίζουν, λέγοντας ότι δεν είχαν αντιληφθεί την σοβαρότητα της κατάστασης αλλά και τους κινδύνους που υπέβαλαν τους εαυτούς τους. Στο Κέντρο, όπως έγραψε το Cretalive, απευθύνονταν ζευγάρια από την Κρήτη, την Ελλάδα, τα Βαλκάνια, την Ευρώπη, ακόμα και από τη μακρινή Αυστραλία. Τα αδικήματα που περιλαμβάνονται στη δικογραφία αφορούν, όπως προαναφέρθηκε, σε εγκληματική οργάνωση για εμπορία ανθρώπων, μεσολάβηση σε υιοθεσία ανηλίκου, παραβάσεις του νόμου περί υποβοηθούμενης αναπαραγωγής, πλαστογραφία-απάτη, ψευδείς ιατρικές πιστοποιήσεις κ.α. Το κύκλωμα, όπως υποστηρίζεται, φέρεται να έβρισκε νεαρές γυναίκες από χώρες των Βαλκανίων και της Ανατολικής Ευρώπης, τις οποίες χρησιμοποιούσε έναντι αμοιβής είτε ως παρένθετες μητέρες είτε ως δότριες ωαρίων και τους εξασφάλιζε διαμονή, διατροφή, ιατροφαρμακευτική περίθαλψη. Μία δικογραφία χαώδης και σοκαριστική αφού με βάση τα όσα περιγράφονται, διακεκριμένοι επιστήμονες, είχαν στήσει «βιομηχανία» με φόντο το όνειρο απόκτησης ενός παιδιού. Κατά την ΕΛ.ΑΣ, το «δίκτυο» είχε διασυνδέσεις διεθνώς. Αξίζει να σημειωθεί ότι και το ΣΔΟΕ έχει εμπλοκή στις έρευνες, ως προς το ""ξεσκόνισμα"" των οικονομικών στοιχείων του Κέντρου Πηγή: Cretalive.gr",False
newsbomb.gr,https://www.newsbomb.gr/ellada/story/1456857/kinima-tis-petsetas-eleftheronontai-oi-paralies-918-elegxoi-kai-336-paravaseis-se-20-imeres,ΕΛΛΑΔΑ,Κίνημα της πετσέτας: Ελευθερώνονται οι παραλίες - 918 έλεγχοι και 336 παραβάσεις σε 20 ημέρες,2023-08-09T06:12:23+03:00,Newsbomb,"Newsbomb Και ενώ οι έλεγχοι για παραβάσεις έχουν εντατικοποιηθεί σε ιδιώτες και επιχειρήσεις σε παραλίες, το κίνημα της πετσέτας εξαπλώνεται όλο και περισσότερο στην Ελλάδα Νέες συλλήψεις έγιναν σήμερα στον Ψαθόπυργο και τη δυτική Αχαΐα για την κατάληψη αιγιαλού και παραλίας, την ίδια στιγμή που οι κινητοποιήσεις συνεχίζονται. Ειδικότερα, στην περιοχή του Ρίου συνελήφθησαν έξι άτομα που λειτουργούσαν καταστήματα υγειονομικού ενδιαφέροντος διότι, σύμφωνα με την αστυνομία, έπειτα από ελέγχους που διενεργήθηκαν, διαπιστώθηκε ότι είχαν τοποθετήσει κατά περίπτωση τραπεζοκαθίσματα, ανάκλιντρα, πουφ και ομπρέλες, καταλαμβάνοντας παράνομα έκταση του αιγιαλού, χωρίς να έχουν άδεια από την αρμόδια Αρχή. Επίσης, σε παραλιακή περιοχή της δυτικής Αχαΐας συνελήφθησαν άλλα δύο άτομα που λειτουργούσαν κατάστημα υγειονομικού ενδιαφέροντος και καντίνα, αντίστοιχα, διότι, έπειτα από έλεγχο που διενεργήθηκε από μεικτό κλιμάκιο της Κτηματικής Υπηρεσίας της αστυνομίας και του λιμεναρχείου, διαπιστώθηκε ότι ο πρώτος συλληφθείς είχε τοποθετήσει ξαπλώστρες με ομπρέλες σε κοινόχρηστο τμήμα του αιγιαλού χωρίς να κατέχει άδεια, ενώ ο δεύτερος συλληφθείς είχε τοποθετήσει ξύλινο στέγαστρο στον αιγιαλό χωρίς την απαιτούμενη άδεια. Κινητοποιήσεις υπήρξαν και στη Θάσο για ελεύθερη πρόσβαση στις παραλίες ενώ νέες συγκεντρώσεις έγιναν στη Χαλκιδική.  Στη Θάσο πολίτες που διεκδικούν την ελεύθερη πρόσβαση στην παραλία πραγματοποιήσαν χθες 9/8 κινητοποίηση στις Μαριές Θάσου. Το «κίνημα ελεύθερης παραλίας Θάσου» μετρά ήδη 620 μέλη τα οποία στην πρώτη τους συνάντηση αποφάσισαν να ξεκινήσουν τη δράση τους στην παραλία της Σκάλας Μαριών, η οποία έχει καταληφθεί εξ ολοκλήρου από ξαπλώστρες και ομπρέλες. Τα μέλη του κινήματος αναφέρουν πως παράνομη κατάληψη από επιχειρηματίες και αυθαιρεσίες διαχείρισης παρατηρούνται και σε άλλες περιοχές του νησιού και καλούν τις κρατικές υπηρεσίες να αναλάβουν τις ευθύνες τους. Η συγκέντρωση στη Χαλκιδική έλαβε χώρα στις 11:00 χθες 9/8, στη στάση λεωφορείων ανάμεσα στον Όρμο Παναγίας και το Λαγονήσι. «Τα μέλη του κινήματος συνεχίζουν δυναμικά τις δράσεις για την υπεράσπιση του δημόσιου χαρακτήρα των παραλιών», όπως τονίσθηκε στην ανακοίνωση των διοργανωτών. Έλεγχοι σε 918 ιδιώτες και επιχειρήσεις τουριστικής εκμετάλλευσης του αιγιαλού, από τους οποίους διαπιστώθηκαν 336 παραβάσεις, πραγματοποιήθηκαν από τις 21 Ιουλίου μέχρι χθες από τις κατά τόπους Κτηματικές Υπηρεσίες. Οι έλεγχοι πραγματοποιήθηκαν ύστερα από κινητοποίηση του συνόλου των στελεχών των Κτηματικών Υπηρεσιών, με ανάκληση των θερινών αδειών και μετακινήσεις υπαλλήλων σε υπηρεσίες που είχαν ελλείψεις προσωπικού προκειμένου να πραγματοποιηθούν έγκαιρα επιθεωρήσεις στο μέγιστο δυνατό αριθμό επιχειρήσεων. Στο πλαίσιο της εντολής που έδωσε ο Υπουργός Εθνικής Οικονομίας και Οικονομικών, Κωστής Χατζηδάκης, προς τη Γενική Γραμματεία Δημόσιας Περιουσίας για ένταση των ελέγχων στις παραλίες σε όλη τη χώρα, ο μέχρι στιγμής απολογισμός περιλαμβάνει τα εξής: Οι έλεγχοι πραγματοποιήθηκαν από τις Κτηματικές Υπηρεσίες υπό τον συντονισμό της Γενικής Γραμματέως Δημόσιας Περιουσίας του Υπουργείου Εθνικής Οικονομίας και Οικονομικών, Νάγιας Κόλλια, αυτεπάγγελτα ή ύστερα από καταγγελίες που υποβάλουν οι πολίτες. Οι αυτοψίες σε όλη τη χώρα και ιδίως στους δημοφιλείς τουριστικούς προορισμούς θα συνεχιστούν καθ’ όλη τη διάρκεια της θερινής περιόδου προκειμένου, όπως έχει επισημάνει το υπουργείο Εθνικής Οικονομίας και Οικονομικών, να γίνονται σεβαστοί οι όροι των συμβάσεων που έχουν υπογραφεί με τις επιχειρήσεις, να διασφαλίζεται η πρόσβαση των πολιτών στις παραλίες σύμφωνα με τους κανόνες του Συντάγματος και να προστατεύεται η εικόνα του ελληνικού τουριστικού προϊόντος. Ο Υπουργός Εθνικής Οικονομίας και Οικονομικών, Κωστής Χατζηδάκης, δήλωσε σχετικά: «Είχα πει ότι θα προβούμε αμέσως σε ελέγχους, παρά τις αδυναμίες της δημόσιας διοίκησης και του ίδιου του πλαισίου των μισθώσεων για τις παραλίες. Και προσέθεσα ότι δεν θα χαριστούμε σε κανέναν σε σχέση με την τήρηση της νομιμότητας στις παραχωρημένες από το Δημόσιο παραλίες. Κάποιοι το αμφισβήτησαν. Η ταχύτητα και τα αποτελέσματα των ελέγχων τους διαψεύδουν. Επισημαίνω σήμερα ότι οι έλεγχοι θα συνεχιστούν με την ίδια και μεγαλύτερη ένταση, σε όλη τη χώρα και καθ΄ όλη την τουριστική περίοδο. Προχωρούμε παράλληλα, σύντομα, σε αναθεώρηση της σχετικής νομοθεσίας, με στόχο ένα πιο σύγχρονο και διαφανές πλαίσιο, προς όφελος του συνόλου των πολιτών, των επιχειρήσεων που λειτουργούν νόμιμα και εφαρμόζουν τις συμβάσεις αλλά και του ελληνικού τουρισμού».",False
newsbomb.gr,https://www.newsbomb.gr/ellada/story/1456488/efyge-mazi-me-tin-agapi-tou-o-dimiourgos-tou-skitsou-me-ton-mixali-kai-ton-aeto-sto-newsbomb-gr,ΕΛΛΑΔΑ,«Έφυγε μαζί με την αγάπη του» - Ο δημιουργός του σκίτσου με τον Μιχάλη και τον αετό στο Newsbomb.gr,2023-08-09T06:09:00+03:00,,"Ευάγγελος Κιουλχατζής Μέσα από μια εικόνα που αξίζει όσο χίλιες λέξεις, ο δημιουργός του συγκινητικού σκίτσου για τον θάνατο του άτυχου Μιχάλη στη Νέα Φιλαδέλφεια  στέλνει ένα δικό του μήνυμα για τα θύματα της οπαδικής βίας Ένα σκίτσο «γροθία στο στομάχι», το οποίο έχει κάνει τον γύρο των μεσών κοινωνικής δικτύωσης δημιούργησε ο νεαρός γραφίστας, Βαγγέλης Σοφικίτης με αφορμή τη στυγερή δολοφονία του Μιχάλη Κατσουρή από τους χούλιγκαν της Ντιναμό Ζάγκρεμπ που αιματοκύλησαν τη Νέα Φιλαδέλφεια. Στη σκιά της θλίψης που επικρατεί για ακόμα ένα θύμα οπαδικής βίας στη χώρα μας, ο Βαγγέλης αποτύπωσε το τραγικό συμβάν με τον χαμό του 29χρονου οπαδού της Ένωσης σε ένα ανατριχιαστικό γραφικό. Όπως λέει ο ίδιος μιλώντας στο Newsbomb.gr, πληροφορούμενος τον θάνατο του άτυχου Μιχάλη ήθελε να δημιουργήσει ένα σκίτσο ώστε να εκφράσει τις σκέψεις του και να ευαισθητοποιήσει το ευρύ κοινό. «Το πρωί που ξύπνησα είδα ότι ένα παιδί 29 χρονών έφυγε από τη ζωή. Η πρώτη μου σκέψη ήταν να δημιουργήσω κάτι ώστε να εκφραστώ μέσα από αυτό. Άνοιξα τον υπόλογιστή μου με σκοπό αυτό που είχα εκείνη τη στιγμή στο μυαλό μου να αποτυπωθεί σε μια εικόνα», ανέφερε χαρακτηριστικά ο Βαγγέλης.  Περιγράφοντας το σκίτσο με τον δικέφαλο αετό που φεύγει στον ουρανό μαζί με τον τραυματισμένο Μιχάλη, σημειώσε πως «αυτό το παιδί έφυγε έξω από το γήπεδο της ομάδας του, της ΑΕΚ, μαζί με την αγάπη του για αυτή». Παράλληλα, ο Βαγγέλης συνοδεύει τη φωτογραφία με ένα ερώτημα που προκύπτει κάθε φορά που σημειώνεται μια δολοφονική επίθεση με οπαδικά κίνητρα, αλλά κανείς δεν μπορεί να βρει την απάντηση: «Γιατί τόσο μίσος;» «Ήμουν θλιμμένος... Ήθελα να γράψω ''ποτέ ξανά'', όπως λέγαμε πριν 2 χρόνια για τη δολοφονία του Άλκη, αλλά φοβάμαι πως θα ξαναγίνει. Θα θρηνήσουμε λίγο ακόμα και θα ξαναγίνει», καταλήγει ο Βαγγέλης. Δείτε τη συγκινητική ανάρτηση:",True
newsbomb.gr,https://www.newsbomb.gr/ellada/story/1456443/nea-filadelfeia-svourdakou-itan-ena-rantevoy-thymaton-ayrio-tha-einai-kapoios-allos,ΕΛΛΑΔΑ,Νέα Φιλαδέλφεια – Σβουρδάκου: «Ήταν ένα ραντεβού θυμάτων – Αύριο θα είναι κάποιος άλλος»,2023-08-09T06:05:19+03:00,,"Η ΔΡ ΕΓΚΛΗΜΑΤΟΛΟΓΙΑΣ ΔΕΣΠΟΙΝΑ ΣΒΟΥΡΔΑΚΟΥ ΣΤΟ NEWSBOMB.GR Μαριάννα Κρασανάκη Η Δρ. Εγκληματολογίας Δέσποινα Σβουρδάκου μίλησε στο Newsbomb.gr και ανέλυσε το τι κρύβεται πίσω από την οπαδική επίθεση στη Νέα Φιλαδέλφεια και τον θάνατο του άτυχου 29χρονου Μιχάλη. Κάνει λόγο για έναν πόλεμο που δεν έχει ξανασυμβεί... Σοκαρισμένο το πανελλήνιο παρακολουθεί τις εξελίξεις μετά τη δολοφονία του 29χρονου Μιχάλη στη Νέα Φιλαδέλφεια. Τα γιατί και το πώς κατάφεραν οι οπαδοί της Ντιναμό Ζάγκρεμπ να φτάσουν στη Νέα Φιλαδέλφεια και να ξεκινήσουν οι επιθέσεις με τους Έλληνες είναι πολλά. Η Δρ. Εγκληματολογίας Δέσποινα Σβουρδάκου μίλησε στο Newsbomb.gr και ανέλυσε το τι κρύβεται πίσω από αυτές τις επιθέσεις, τονίζοντας ότι πρόκειται για πόλεμο. «Ένας ιδιαίτερος πόλεμος ο οποίος υπάρχει χρόνια πίσω. Είναι δράσεις και αντιδράσεις ανάμεσα σε εχθρούς και σε πρωταγωνιστές του ποδοσφαίρου που κλείνουν ραντεβού μέσα από τα κοινωνικά δίκτυα του διαδικτύου. Ο Άλκης ήταν το χείριστο αλλά ήταν εντός των συνόρων, ο οποίος θυσιάστηκε στο όνομα των ομάδων και του «θεού» του ποδοσφαίρου – την ομάδα τους - όμως εδώ βλέπουμε το διαφορετικό το ανατρεπτικό το πολύεγκληματικό, είναι εκτός συνόρων. Βλέπουμε μια επίθεση ατόμων ομάδων οργανωμένων που είναι εκτός συνόρων. Μια επίθεση Βαλκάνιων, οργανωμένων ατόμων που έχουν να κάνουν με ομάδες και ανθρώπων με εξουσίες που είχαν στόχο, συγκεκριμένο μέρος. Δεν είναι κάτι αιφνίδιο. Υπάρχει μέθοδος, σχέδιο οργανωμένο, στοχευμένη μέρα, ώρα και τοποθεσία. Ήταν ένα ραντεβού θυμάτων ανάμεσα σε εχθρούς και αντιπάλων εκτός συνόρων που είχαν το ίδιο αποτέλεσμα. Ήταν ο Άλκης, τώρα ο Μιχάλης αύριο θα είναι κάποιος άλλος/-η.», ανέφερε αρχικά η κα. Σβουρδάκου. Η Δρ Εγκληματολογίας επισήμανε ότι η οπαδική βία είναι κομμάτι του οργανωμένου εγκλήματος και ότι πρόκειται για πόλεμο με νικητές τους δράστες που ήρθαν... εκτός συνόρων.  «Αυτή η ανεξέλεγκτη βία στο όνομα των ""θεών"" (των ομάδων) άπτεται του οργανωμένου εγκλήματος, μια έκφανση του οργανωμένου εγκλήματος. Οι άνθρωποι που κάνουν τις επιθέσεις με χέρια πόδια ή αιχμηρά αντικείμενα δεν είναι άσχετοι από το οργανωμένο έγκλημα. Κομμάτι του οργανωμένου είναι η οπαδική βία. Βλέπω έναν πόλεμο που είναι «υπέρυμών». Όλοι ήξεραν, ήρθαν, μας χτύπησαν, μας σκότωσαν, μας κατέκτησαν και έφυγαν. Είναι νικητές. Αν υπάρχουν κατηγορούμενοι είναι κομμάτι του πολέμου.», εξήγησε στο Newsbomb.gr η κα. Σβουρδάκου. «Είχαμε απώλεια, θάνατο. Είναι πόλεμος. Όλοι γνωρίζουν αλλά κανείς δεν ρίχνει γροθιά στο μαχαίρι. Φτάνει να φύγουν ή να παραιτηθούν αξιωματικοί ή κάποιος υπουργός; Μήπως να δούμε το πρόβλημα στη ρίζα του; Να δούμε όλοι τα αίτια, πρέπει να γίνει κάτι σοβαρό και πραγματικό. Με τις παραιτήσεις δεν λύνεται το πρόβλημα. Αύριο θα έχουμε έναν νέο Άλκη και νέο Μιχάλη. Υπάρχει μια ανασφάλεια των πολιτών… για ποια ασφάλεια μιλάμε των πολιτών στην καθημερινότητά τους; Βλέπουμε νέα είδη εγκληματικότητας στη νέα τους μορφή.», πρόσθεσε η εγκληματολόγος. «Οι άνθρωποι αυτοί είναι εγκληματίες, του περιθωρίου που ξέρουν να σκοτώνουν να ασκούν βία. Από την άλλη βλέπουμε την αντίδραση της πολιτείας…. Η οποία είναι ποια; Εντός των συνόρων απ’ έξω προς τα μέσα είναι ένας πόλεμος που δεν έχει συμβεί ξανά. Για να έρθουν οι ξένοι κάποιος έδωσε πληροφορίες και αυτό πρέπει να μας ανησυχήσει περισσότερο. Είμαστε η «Κολομβία της Ευρώπης» όπως έλεγαν στελέχη της ΕΛ.ΑΣ. Τελικά που θα νιώθει ασφαλής ο Έλληνας πολίτης;», κατέληξε η κα. Σβουρδάκου.",False
newsbomb.gr,https://www.newsbomb.gr/ellada/story/1456510/nea-filadelfeia-erotimata-gia-tin-oligoria-tis-elas-se-ekseliksi-erevna-gia-ton-dolofono-tou-mixali,ΕΛΛΑΔΑ,Νέα Φιλάδελφεια: Ερωτήματα για την ολιγωρία της ΕΛΑΣ - Σε εξέλιξη έρευνα για τον δολοφόνο του Μιχάλη,2023-08-09T06:00:28+03:00,Newsbomb,"Newsbomb Συνεχίζει και δημιουργεί απορίες η επιχειρησιακή ολιγωρία της ΕΛΑΣ, η οποία επέτρεψε στους Κροάτες χούλιγκαν της Ντιναμό Ζάγκρεμπ να κυκλοφορήσουν ανενόχλητοι στη χώρα και να αιματοκυλήσουν τη Νέα Φιλαδέλφεια - Εντείνονται οι έρευνες για τον εντοπισμό του δολοφόνου του Μιχάλη Κατσουρή Αναπάντητα παραμένουν τα ερωτήματα για τους λανθασμένους χειρισμούς της ΕΛΑΣ η οποία δεν εμπόδισε τους Κροάτες χούλιγκαν να φτάσουν στη Νέα Φιλαδέλφεια και εκεί να αφαιρέσουν τη ζωή του άτυχου φίλαθλου της ΑΕΚ, Μιχάλη Κατσουρή, το βράδυ της Δευτέρας (07/08). Όπως αποδεικνύεται και από έγγραφα-ντοκουμέντα της ΕΛΑΣ που έχει δημοσιεύσει το Newsbomb.gr, ήταν γνωστό στην Αστυνομία από την Κυριακή, πως μια φάλαγγα με τους «Bad Blue Boys», το πιο φανατικό γκρουπ οπαδών της Ντιναμό Ζάγκρεμπ, θα έφτανε στην Αθήνα. Ωστόσο όπως δήλωσε σε συνέντευξη του και ο υπουργός Προστασίας του Πολίτη, Γιάννης Οικονόμου υπήρξε μια «τραγική αποτυχία» σε ό,τι αφορά την αποτροπή των επεισοδίων. Οι ευθύνες για το γεγονός ότι οι Κροάτες χούλιγκαν διέσχισαν τα σύνορα και διένυσαν ανενόχλητοι εκατοντάδες χιλιόμετρα στην ελληνική επικράτεια, όπως διεμύνησε ο ίδιος ο υπουργός πρόκειται να αποδοθούν και να προκύψουν μέσα από την ΕΔΕ που έχει διαταχθεί στο εσωτερικό της ΕΛΑΣ. Σημειώνεται πως ήδη έχουν «καρατομηθεί» επτά αξιωματικοί της ΕΛΑΣ με εντολή του Οικονόμου. Μάλιστα άμεση ηταν και η παρέμβαση του Αρείου Πάγου με την εισαγγελέα Γεωργία Αδειλίνη να ζητά τη διενέργεια προκαταρτικής έρευνας στην εισαγγελία Πρωτοδικών της Αθήνας και την εποπτεία αυτής από αρμόδιο εισαγγελέα εφετών. Πέρα από το αίτημα για τον εντοπισμό του δολοφόνου του Μιχάλη Κατσουρή, η έρευνα θα στραφεί και σε ευθύνες της αστυνομίας καθώς ζητείται να ερευνηθεί το «πώς, ενώ, σύμφωνα με τα συνημμένα δημοσιεύματα του ηλεκτρονικού τύπου, οι Κροάτες εντοπίσθηκαν στην εθνική οδό από την ΕΛΑΣ και τέθηκαν υπό διακριτική παρακολούθηση, κατάφεραν να διαφύγουν και να καταφθάσουν στον τόπο του εγκλήματος».  Παράλληλα, η ΕΛΑΣ συνεχίζει τις έρευνες για τον εντοπισμό του δολοφόνου του Μιχάλη Κατσουρή, ο οποίος τραυματίστηκε από μαχαίρι κάραμπιτ στο δεξί του χέρι και κατέληξε από ακατάσχετη αιμορραγία. Υπό κράτηση παραμένουν οι 94 από τους 98 συλληφθέντες για τα αιματηρά επεισόδια καθώς τέσσερις Έλληνες αφέθηκαν ελεύθεροι. Η συντριπτική πλειοψηφία των συλληφθέντων είναι Κροάτες, 89 συγκεκριμένα, ενώ είναι πολύ πιθανό ο δολοφόνος να βρίσκεται ανάμεσά τους και σταδιακά γίνετι λήψη DNA για την ταυτοποίηση του δράστη. Όπως αναφέρει η ΕΡΤ, εξακολουθούν να διαφεύγουν της σύλληψης τουλάχιστον 50 «πρωταγωνιστές ή συμμετέχοντες» στα επεισόδια, και για αυτό το λόγο η Αστυνομία έχει στήσει μπλόκα σε εθνικές οδούς και τα σύνορα. Έρευνες πραγματοποιούνται ακόμη σε σπίτια, ξενοδοχεία και καταλύματα AIRBNB στο λεκανοπέδιο, καταλύματα τα οποία είχαν κλείσει για να τους φιλοξενήσουν Έλληνες οπαδοί. Τα θλιβερά γεγονότα στη Νέα Φιλαδέλφεια και η δολοφονία του Μιχάλη Κατσουρή οδήγησαν σε αναβολή τον αγώνα της ΑΕΚ με τη Ντιναμό Ζάγκρεμπ στην «Opap Arena», ωστόσο δεν συνέβη το ίδιο με τον αγώνα του Παναθηναϊκού με τη Μαρσέιγ στη Λεωφόρο που διεξάγεται κανονικά απόψε Τετάρτη (9/8). Μία αναμέτρηση η οποία επίσης έχει χαρακτηριστεί υψηλής επικινδυνότητας καθώς όπως συμβαίνει με τους «Bad Blue Boys» της Ντιναμό και τη Θύρα 13, έτσι υπάρχει αδελφοποίηση των Ultras της Μαρσέιγ με την Original της ΑΕΚ. Μάλιστα, η UEFA ενημέρωσε τον Παναθηναϊκό πως ο αγώνας της Τετάρτης θα γίνει με πάρα πολύ αυξημένα μέτρα ασφαλείας. Ενδεικτικό είναι ότι σε κάθε αγώνα διοργανώσεων της UEFA, υπάρχει ένας παρατηρητής. Σε αγώνες όπως αυτός των «πράσινων» με τους «Φωκαείς», θα υπήρχε και ένας Security Officer κατά την πάγια τακτική της ευρωπαϊκής ομοσπονδίας αλλά μετά τα θλιβερά γεγονότα στη Νέα Φιλαδέλφεια, θα υπάρξει και δεύτερος. Αντιλαμβάνεται λοιπόν κανείς τη σημασία που δίνει, κατόπιν εορτής βέβαια, και η UEFA στα όσα θα γίνουν στη Λεωφόρο όπου θα είναι στραμμένα όλα τα βλέμματα. Το ζητούμενο, βέβαια, είναι να διασφαλιστεί η ηρεμία και η ασφάλεια και στους δρόμους της Αθήνας. Πράγμα που σε καμία περίπτωση δεν έγινε τη Δευτέρα, όταν οι ορδές των Κροατών χούλιγκαν διέσχισαν όλη τη χώρα, έφτασαν ως τη Νέα Φιλαδέλφεια και προχώρησαν στην επίθεση. Οι πληροφορίες, λοιπόν, αναφέρουν πως στην Αθήνα είναι πολύ πιθανό να βρεθούν χούλιγκαν της Μαρσέιγ, αλλά και της ιταλικής Λιβόρνο που επίσης διατηρούν στενούς δεσμούς με τους οπαδούς της ΑΕΚ. Επιπλέον, διακινούνται φήμες για έλευση και οπαδών της Σανκτ Πάουλι, αλλά και από την «αντίπερα» όχθη φημολογείται πως μπορεί να καταφτάσουν ενισχύσεις με χούλιγκαν της Ρόμα, της Ραπίντ Βιέννης και της Στεάουα Βουκουρεστίου. Ο φόβος για προσπάθεια «ανταπόδωσης» της δολοφονίας είναι τεράστιος, η ΕΛΑΣ σε κάθε περίπτωση είναι επί ποδός και ευχή όλων είναι να μην επαληθευτούν οι φόβοι για νέο «μακελειό» με πρόσχημα το ποδόσφαιρο αλλά και τα λάθη που έγιναν σε επιχειρησιακό επίπεδο.",True
newsbomb.gr,https://www.newsbomb.gr/ellada/story/1456528/nea-filadelfeia-ellinas-o-dolofonos-tou-mixali-metadidoun-oi-kroates,ΕΛΛΑΔΑ,Νέα Φιλαδέλφεια: «Έλληνας ο δολοφόνος του Μιχάλη» μεταδίδουν οι Κροάτες,2023-08-09T05:59:46+03:00,Newsbomb,"Newsbomb Ο ρεπόρτερ του Dnevnik Nova TV από την Κροατία αποκάλυψε πως «Σύμφωνα με ανεπίσημες πληροφορίες, η αστυνομία έχει δακτυλικά αποτυπώματα του δολοφόνου και φέρεται να είναι Έλληνας πολίτης», Νέα στοιχεία βλέπουν συνεχώς το φως της δημοσιότητας σχετικά με τα βίαια επεισόδια που σημειώθηκαν το βράδυ της Δευτέρας στη Νέα Φιλαδέλφεια με τραγικό απολογισμό τον θάνατο του 29χρονου οπαδού της ΑΕΚ. Τα μέσα ενημέρωσης της Κροατίας και συγκεκριμένα δημοσιογράφος της Dnevnik Nova TV μεταδίδει πως η Ελληνική Αστυνομία σύμφωνα με τα δακτυλικά αποτυπώματα που έχει πάρει από το σημείιο της δολοφονίας έχει καταλήξει στο συμπερασμα πως ο δράστης είναι Έλληνας.  Μάλιστα ο δημοσιογράφος Marko Šepat σε ρεπορτάζ που μετέδωσε από την Αθήνα για το κροατικό δίκτυο αποκάλυψε νέες λεπτομέρειες για την τραγωδία:«Η κατάσταση στην Αθήνα δεν είναι ευνοϊκή ούτε για τους Κροάτες ούτε για την ελληνική αστυνομία. Αφού πληροφορηθήκαμε τι συνέβη κοντά στο γήπεδο της ΑΕΚ, φτάσαμε στο σημείο και αρχίσαμε τα γυρίσματα. Όταν κατάλαβαν ότι ήμασταν από την Κροατία, οι Έλληνες όρμησαν πάνω μας και απαίτησαν την κάμερά μας, αλλά ο εικονολήπτης κατάφερε να διαπραγματευτεί, απλά πήραν την κάρτα με την οποία γυρίζαμε», αναφέρει ο Κροάτης δημοσιογράφος.Στη συνέχεια μιλάει για τις αντιδράσεις της ελληνικής κυβέρνησης σχετικά με το φιάσκο της αστυνομίας, που παρόλο που είχε στη διάθεσή της όλα τα στοιχεία από τις αρχές της Κροατίας και του Μαυροβουνίου δεν κατάφερε να σταματήσει το κομβόι των Κροάτων χούλιγκαν μέχρι τη Νέα Φιλαδέλφεια. «Οι κρατούμενοι Κροάτες οπαδοί οδηγήθηκαν για εξέταση DNA, ο δολοφόνος άφησε ίχνη στον νεκρό οπαδό και τώρα αναζητείται. Καθ' όλη τη διάρκεια της ημέρας, η ελληνική αστυνομία πραγματοποίησε εφόδους, συνέλαβε επτά οπαδούς στα σύνορα με τη Βόρεια Μακεδονία και έναν σε λεωφορείο με προορισμό την Αλβανία. Σύμφωνα με ανεπίσημες πληροφορίες, η αστυνομία έχει δακτυλικά αποτυπώματα του δολοφόνου και φέρεται να είναι Έλληνας πολίτης», αποκάλυψε ο ρεπόρτερ του Dnevnik Nova TV. Ο ίδιος υπενθυμίζει πως η αστυνομία συνέλαβε 98 άτομα, τα περισσότερα Κροάτες, ωστόσο μεταξύ αυτών υπήρχαν και Έλληνες πολίτες, οπαδοί του Παναθηναϊκού, με τους οποίους οι οπαδοί της Ντιναμό διατηρούν φιλικές σχέσεις.  Σήμερα οι κρατούμενοι θα βρεθούν ενώπιον δικαστή προκειμένου να αποφασιστεί εάν θα αφεθούν ελεύθεροι ή θα προφυλακιστούν για ένα μήνα.  Ο ίδιος Κροάτης δημοσιογράφος, ο οποίος βρίσκεται στην Αθήνα και καταγράφει όλες τις εξελίξεις γύρω από τα έκτροπα της Δευτέρας υποστήριξε σε άλλο ρεπορτάζ του πως στην Αθήνα αναμένονται χούλιγκαν από Γερμανία, Ιταλία και Λευκορωσία, που έχουν καλές σχέσεις με τους φίλους της ΑΕΚ, για να «εκδικηθούν» για τον θάνατο του Μιχάλη. «Υπήρχαν πληροφορίες ότι απόψε ή αύριο αναμένονται στην Αθήνα συνολικά χίλιοι οπαδοί από τις ομάδες της Μασσαλίας, του Λιβόρνο, του Στ. Πάουλι και της Λευκορωσικής Παρτιζάν. Μιλάμε δηλαδή για ακροαριστερές ομάδες φιλάθλων που μοιράζονται τις ίδιες απόψεις με τους οπαδούς της ΑΕΚ λόγω της οπαδικής τους σχέσης», ανέφερε χθες ο ρεπόρτερ του Dnevnik Nova TV.",False
newsbomb.gr,https://www.newsbomb.gr/ellada/ekklhsia/story/1456521/eortologio-9-avgoystou-poioi-giortazoun-simera,ΕΚΚΛΗΣΙΑ,Εορτολόγιο 9 Αυγούστου: Ποιοι γιορτάζουν σήμερα,2023-08-09T05:03:31+03:00,Newsbomb,"Newsbomb Δείτε ποιοι γιορτάζουν σήμερα  Σήμερα Τετάρτη 9 Αυγούστου σύμφωνα με το Εορτολόγιο 2023 τιμάται η μνήμη των Αποστόλου Ματθίου, Μαρτύρων Αλεξίου Δημητρίου Ιακώβου Ιουλιανού Ιωάννου Λεοντίου Μαρκιανού Πέτρου Φωτίου Μαρίας και Μάρθας και Αντωνίου του Αλεξανδρέως. Δεν υπάρχει κάποια γνωστή γιορτή. ",False
newsbomb.gr,https://www.newsbomb.gr/ellada/story/1456520/kalymnos-xeiropedes-se-dyo-metanastes-gia-plasta-eggrafa,ΕΛΛΑΔΑ,Κάλυμνος: Χειροπέδες σε δύο μετανάστες για πλαστά έγγραφα,2023-08-09T04:39:34+03:00,Newsbomb,"Newsbomb Για την υπόθεση διενεργείται προανάκριση από το Λιμεναρχείο Καλύμνου Χειροπέδες σε δύο άνδρες αλλοδαπούς πέρασαν στελέχη της Λιμενικής Αρχής Καλύμνου βραδινές ώρες της Δευτέρας, για παράβαση του άρθρου 83 Ν. 3386/2005 (Είσοδος, διαμονή και κοινωνική ένταξη υπηκόων τρίτων χωρών στην Ελληνική Επικράτεια5), του άρθρου 29 Ν. 4251/2014 (Κώδικας Μετανάστευσης και Κοινωνικής Ένταξης και λοιπές διατάξεις) και του άρθρου 216 Π.Κ (Πλαστογραφία). Ειδικότερα, σε έλεγχο που διενεργήθηκε από τα εν λόγω στελέχη στον κεντρικό λιμένα Καλύμνου, οι ανωτέρω κατείχαν και επέδειξαν αμφιβόλου γνησιότητας ταυτοποιητικά έγγραφα. Προανάκριση διενεργείται από το Λιμεναρχείο Καλύμνου.",False
newsbomb.gr,https://www.newsbomb.gr/ellada/story/1456519/fotia-se-alieftiko-skafos-sto-galaksidi-amesi-epemvasi-tou-limenikoy,ΕΛΛΑΔΑ,Φωτιά σε αλιευτικό σκάφος στο Γαλαξίδι - Άμεση επέμβαση του Λιμενικού,2023-08-09T03:48:40+03:00,Newsbomb,"Newsbomb Στην περιοχή έσπευσε στέλεχος της οικείας Λιμενικής Αρχής καθώς και στελέχη της Πυροσβεστικής Υπηρεσίας, όπου διαπίστωσαν ότι η πυρκαγιά κατασβέστηκε με ιδία μέσα. Συναγερμός σήμανε στη Λιμενική Αρχή Γαλαξιδίου τις πρώτες πρωινές ώρες της Τρίτης 8 Αυγούστου για πυρκαγιά, ευτυχώς μικρής έκτασης, που εκδηλώθηκε στην πλώρη επαγγελματικού αλιευτικού σκάφους, το οποίο ήταν αραγμένο στο λιμάνι Γαλαξιδίου. Στην περιοχή έσπευσε στέλεχος της οικείας Λιμενικής Αρχής καθώς και στελέχη της Πυροσβεστικής Υπηρεσίας, όπου διαπίστωσαν ότι η πυρκαγιά κατασβέστηκε με ιδία μέσα. Διενεργείται προανάκριση από το Γ’ Λιμενικό Τμήμα Γαλαξιδίου του Λιμεναρχείου Ιτέας.",False
newsbomb.gr,https://www.newsbomb.gr/ellada/story/1456518/eretria-nekri-75xroni-louomeni-stin-paralia-tou-agiou-andrea,ΕΛΛΑΔΑ,Ερέτρια: Νεκρή 75χρονη λουόμενη στην παραλία του Αγίου Ανδρέα,2023-08-09T03:23:56+03:00,Newsbomb,"Newsbomb Η άτυχη γυναίκα διακομίστηκε με ασθενοφόρο του ΕΚΑΒ στο Γενικό Νοσοκομείο Χαλκίδας, όπου διαπιστώθηκε ο θάνατός της. Χωρίς τις αισθήσεις της ανασύρθηκε απογευματινές ώρες της Τρίτης 8 Αυγούστου από την θαλάσσια περιοχή Αγίου Ανδρέα Νότιου Ευβοϊκού κόλπου, 75χρονη. Η άτυχη γυναίκα διακομίστηκε με ασθενοφόρο του ΕΚΑΒ στο Γενικό Νοσοκομείο Χαλκίδας, όπου διαπιστώθηκε ο θάνατός της. Από τη Λιμενική Αρχή Ερέτριας που διενεργεί την προανάκριση παραγγέλθηκε η διενέργεια νεκροψίας – νεκροτομής από την Ιατροδικαστική Υπηρεσία Αθηνών.",False
newsbomb.gr,https://www.newsbomb.gr/ellada/story/1456516/nekros-41xronos-se-palio-ergostasio-stin-argolida,ΕΛΛΑΔΑ,Νεκρός 41χρονος σε παλιό εργοστάσιο στην Αργολίδα,2023-08-09T02:56:34+03:00,Newsbomb,"Newsbomb Στο χώρο του εργοστασίου έσπευσαν η ασφάλεια Ναυπλίου και η Σήμανση που διενεργούν  έρευνα για τις συνθήκες θανάτου του  άνδρα που εντοπίστηκε. Μπροστά σε ένα μακάβριο θέαμα ήρθαν αστυνομικοί στο παλιό εργοστάσιο της ΡΕΑ στην Αργολίδα το απόγευμα της Τρίτης. Όπως μεταδίδει η ιστοσελίδα Αργολικές Ειδήσεις ένας 41χρονος άνδρας εντοπίστηκε νεκρός μέσα στον χώρο του εργοστασίου, ενώ οι πληροφορίες αναφέρουν πως ο θάνατός του σχετίζεται με χρήση ουσιών. Στο χώρο του εργοστασίου έσπευσαν η ασφάλεια Ναυπλίου και η Σήμανση που διενεργούν έρευνα για τις συνθήκες θανάτου του άνδρα που εντοπίστηκε.",False
newsbomb.gr,https://www.newsbomb.gr/ellada/story/1456517/ypo-meriko-elegxo-i-fotia-stin-ksanthi,ΕΛΛΑΔΑ,Υπό μερικό έλεγχο η φωτιά στην Ξάνθη,2023-08-09T02:31:28+03:00,Newsbomb,"Newsbomb Η φωτιά εκδηλώθηκε το βράδυ της Τρίτης στον δήμο Τοπείρου στην Ξάνθη δίπλα σε μαντρί κοντά στην Εγνατία Υπό μερικό έλεγχο τέθηκε σύμφωνα με την Πυροσβεστική Υπηρεσία η φωτιά που ξέσπασε το βράδυ της Τρίτης στην Ξάνθη. Πιο αναλυτικά, το βράδυ της Τρίτης 8 Αυγούστου στις 22:20 σήμανε συναγερμός στην Πυροσβεστική για φωτιά στον δήμο Τοπείρου στην Ξάνθη.  Σύμφωνα με ενημέρωση της Π.Υ. η πυρκαγιά έκαιγε σε χαμηλή βλάστηση και δεν απειλήθηκαν οικισμοί. Στο σημείο έσπευσαν 8 πυροσβέστες με 4 οχήματα. Όπως μετέδιδε το politic.gr oi φλόγες έκαιγαν χορτολιβαδική έκταση κοντά στην Εγνατία Οδό δίπλα σε μαντρί, χωρίς ωστόσο να έγινε γνωστό αν κινδύνεψαν ζωντανά. Οι πυροσβέστες κατάφεραν να περιορίσουν την πυρκαγιά πριν αυτή φτάσει στην άσφαλτο.  ",True
newsbomb.gr,https://www.newsbomb.gr/ellada/story/1456514/thessaloniki-nekros-70xronos-louomenos-ston-stavro,ΕΛΛΑΔΑ,Θεσσαλονίκη: Νεκρός 70χρονος λουόμενος στον Σταυρό,2023-08-09T01:44:46+03:00,Newsbomb,"Newsbomb Από το Β’ Λιμενικό Τμήμα Σταυρού του Λιμεναρχείου Ιερισσού που διενεργεί την προανάκριση πρόκειται να παραγγελθεί η διενέργεια νεκροψίας-νεκροτομής. Ακόμα ένα περιστατικό πνιγμού ηλικιωμένου στις ελληνικές θάλασσες σημειώθηκε την Τρίτη 8 Αυγούστου. Συγκεκριμένα, στην ακτή Μηλιές Σταυρού εντοπίστηκε και ανασύρθηκε χωρίς τις αισθήσεις του ένας 70χρονος. Ναυαγοσώστρια και εθελοντής διασώστης έδωσαν τις πρώτες βοήθειες στον ηλικιωμένο, καθώς και πλήρωμα του ΕΚΑΒ, ωστόσο ήταν ήδη αργά καθώς διαπιστώθηκε ο θάνατός του. Από το Β’ Λιμενικό Τμήμα Σταυρού του Λιμεναρχείου Ιερισσού που διενεργεί την προανάκριση πρόκειται να παραγγελθεί η διενέργεια νεκροψίας-νεκροτομής.",False
newsbomb.gr,https://www.newsbomb.gr/ellada/story/1456508/nea-filadelfeia-dyo-tragelafika-symvanta-meta-ti-dolofonia,ΕΛΛΑΔΑ,Νέα Φιλαδέλφεια: Δύο τραγελαφικά συμβάντα μετά τη δολοφονία,2023-08-08T23:34:38+03:00,Newsbomb,"Newsbomb Νέα Φιλαδέλφεια: Η καταγγελία φωτορεπόρτερ και οι λάθος προσαγωγές από την ΕΛΑΣ. Η Ελλάδα παρακολουθεί συγκλονισμένη τις εξελίξεις μετά τη δολοφονία του 29χρονου Μιχάλη Κατσουρή, οπαδού της ΑΕΚ, από χούλιγκαν της Ντιναμό Ζάγκρεμπ. Οι αποκαλύψεις για το πώς έδρασαν οι χούλιγκαν αλλά και για το τι πήγε τόσο λάθος ενώ η ΕΛΑΣ είχε γνώση της παρουσίας των Κροατών, διαδέχονται η μία την άλλη. Μέσα σε όλα, όμως, έρχονται να αποκαλυφθούν και τραγελαφικά συμβάντα τα οποία κάνουν ακόμα πιο βαρύ το κλίμα για τις Αρχές. Σύμφωνα με τον φωτορεπόρτερ Γιάννη Κέμμο, νωρίς το πρωί της Τρίτης (8/8) ο ίδιος τράβηξε φωτογραφία στην οποία απεικονίζονται συνεργεία του δήμου Νέας Φιλαδέλφειας να καθαρίζουν με πιεστικό μηχάνημα τον περιβάλλοντα χώρο της Opap Arena. Αργότερα, όπως υποστηρίζει ο ίδιος στη σελίδα του στο Facebook περίπου στις 13:00 το μεσημέρι, άλλος φωτορεπόρτερ έκανε λήψη φωτογραφιών από αστυνομικούς να συλλέγουν στοιχεία από το ίδιο σημείο. Προφανώς και το γεγονός ότι προηγήθηκε καθαρισμός πιθανότατα εξάλειψε πολλά από τα στοιχεία που θα ήθελε να έχει στη διάθεσή της η ΕΛΑΣ, η οποία ήδη έχει… ακούσει αρκετά για το γεγονός ότι υπάρχουν αποδεικτικά στοιχεία ότι είχε γνώση για την παρουσία των χούλιγκαν αλλά αδράνησε. Επιπλέον, το απόγευμα της ίδια ημέρας έγινε γνωστό ότι η ΕΛΑΣ προχώρησε σε προσαγωγές Κροατών που είχαν μείνει στην Αθήνα. Αρκετοί από αυτούς είχαν «ταμπουρωθεί» σε γνωστό ξενοδοχείο στο κέντρο, ωστόσο, οι εννέα πρώτοι που προσήχθησαν αποδείχθηκε ότι δεν είχαν καμία σχέση με τα θλιβερά γεγονότα και το πιθανότερο είναι να βρέθηκαν στην πρωτεύουσα για τουρισμό… ",False
newsbomb.gr,https://www.newsbomb.gr/ellada/story/1456507/fotia-tora-stin-ksanthi,ΕΛΛΑΔΑ,Φωτιά τώρα στην Ξάνθη - Βίντεο από τις φλόγες,2023-08-08T23:27:39+03:00,Newsbomb,"Newsbomb Φωτιά κοντά σε μαντρί στον δήμο Τοπείρου στην Ξάνθη. Συναγερμός σήμανε στην Πυροσβεστική, το βράδυ της Τρίτης 8 Αυγούστου στις 22:20 για φωτιά στον δήμο Τοπείρου στην Ξάνθη. Σύμφωνα με ενημέρωση της Π.Υ. η πυρκαγιά καίει σε χαμηλή βλάστηση και δεν απειλούνται οικισμοί. Στο σημείο επιχειρούν 8 πυροσβέστες με 4 οχήματα. Όπως μεταδίδει το politic.gr oi φλόγες καίνε χορτολιβαδική έκταση κοντά στην Εγνατία Οδό και βρίσκονται δίπλα σε μαντρί, χωρίς να έχει γίνει γνωστό αν κινδυνεύουν ζωντανά.",True
newsbomb.gr,https://www.newsbomb.gr/ellada/ethnika/story/1456471/i-dioikitiki-epitropi-tou-tameiou-aeroporikis-amynis,ΕΘΝΙΚΑ,Η διοικητική επιτροπή του Ταμείου Αεροπορικής Αμύνης,2023-08-08T23:15:47+03:00,Newsbomb,"Newsbomb Συγκροτήθηκε σε Σώμα η διοικητική επιτροπή του Ταμείου Αεροπορικής Αμύνης (ΔΕ/ΤΑΑ). Τη διοικητική επιτροπή του Ταμείου Αεροπορικής Αμύνης αποτελούν οι α. αντιπτέραρχος Θεμιστοκλής Μπουρολιάς, Αρχηγός ΓΕΑ, ως πρόεδρος β. υποπτέραρχος Αντώνιος Πανίδης, υπαρχηγός ΓΕΑ, ως μέλος γ. υποπτέραρχος Δημήτριος Φανάρας, διευθυντής Γ΄ Κλάδου ΓΕΑ, ως μέλος δ. υποπτέραρχος Γεώργιος Γεωργιάδης, διευθυντής Δ6/ΓΕΑ, ως μέλος  ε. Γεώργιος Τζιμάνης, με βαθμό Α', του Κλάδου ΠΕ Δημοσιονομικών, προϊσταμένου της Β' Δημοσιονομικής Υπηρεσίας Εποπτείας και Ελέγχου (Δ.Υ.Ε.Ε.) του υπουργείου Οικονομικών, ως μέλος, με αναπληρωματικό μέλος την Ελένη Μπριασούλη, με βαθμό Α', του Κλάδου ΤΕ Δημοσιονομικών, προϊσταμένης της Ζ' Δ.Υ.Ε.Ε. του υπουργείου Οικονομικών στ. υποσμηναγός Απόστολος Χαχάμης, ως γραμματέας. Χρέη εισηγητή θα εκτελεί η σμήναρχος Λ. Ασκονίτου, διευθύντρια του ΤΑΑ, η οποία θα μετέχει στις συνεδριάσεις της ΔΕ/ΤΑΑ, ως συμβουλευτικό μέλος άνευ ψήφου.",False
newsbomb.gr,https://www.newsbomb.gr/ellada/story/1456505/sygklonistiko-skitso-alkis-kampanos-kai-mixalis-katsoyris-mazi-ston-ourano,ΕΛΛΑΔΑ,Συγκλονιστικό σκίτσο: Άλκης Καμπανός και Μιχάλης Κατσούρης μαζί στον ουρανό,2023-08-08T23:03:48+03:00,Newsbomb,"Newsbomb Η δολοφονία του Μιχάλη Κατσούρη στη Νέα Φιλαδέλφεια, ήρθε να συγκλονίσει ξανά την Ελλάδα, όπως είχε συμβεί και με τη δολοφονία του Άλκη Καμπανού. Ένας 29χρονος φίλος της ΑΕΚ ήταν το θύμα των άγριων επεισοδίων της Δευτέρας (7/8) στη Νέα Φιλαδέλφεια, όταν χούλιγκαν της Ντιναμό Ζάγκρεμπ έκαναν καταδρομική επίθεση και επιχείρησαν να καταστρέψουν ό,τι έβρισκαν στο διάβα τους. Ο Μιχάλης Κατσούρης δέχθηκε δολοφονική μαχαιριά στον βραχίονα, έχασε σχεδόν όλο του το αίμα και λίγη ώρα αργότερα κατέληξε στο νοσοκομείο όπου διακομίστηκε. Προστέθηκε, δυστυχώς, στη μακρά λίστα των θυμάτων της τυφλής οπαδικής βίας στη χώρα μας. Δυστυχώς, ο Άλκης Καμπανός που δολοφονήθηκε με παρόμοιο τρόπο στη Θεσσαλονίκη πριν από περίπου ενάμιση χρόνο δεν ήταν «ο τελευταίος», όπως συνηθίζεται να αναφέρεται στα ευχολόγια που κατακλύζουν τη δημόσια σφαίρα σε αυτές τις περιπτώσεις. Η ομάδα του Αστέρα Εξαρχείων, μάλιστα, με ένα συγκλονιστικό σκίτσο έκανε αναφορά σε αυτά τα ευχολόγια. Στο σκίτσο απεικονίζονται ο Άλκης Καμπανός και ο Μιχάλης Κατσούρης στον ουρανό, με τον Άλκη να λέει «λέγανε ότι θα είμαι ο τελευταίος ρε Μιχάλη», και τον Μιχάλη να απαντά «θα βλέπουμε μαζί τα ματς Άλκη». Ένα σκίτσο και μια «στιχομυθία» που προκαλεί, αν μη τι άλλο, ανατριχίλα…",False
newsbomb.gr,https://www.newsbomb.gr/ellada/story/1456470/prokiryksi-tis-sxolis-ethnikis-amynas-gia-tin-proslipsi-tessaron-oromisthion-kathigiton,ΕΛΛΑΔΑ,Προκήρυξη της Σχολής Εθνικής Άμυνας για την πρόσληψη τεσσάρων ωρομίσθιων καθηγητών,2023-08-08T22:55:27+03:00,Newsbomb,"Newsbomb Οι ενδιαφερόμενοι-ες που επιθυμούν να προσληφθούν στις παραπάνω θέσεις, πρέπει να υποβάλουν τα απαιτούμενα έντυπα - δικαιολογητικά στη ΣΕΘΑ μέχρι την 18η Αυγούστου 2023 και ώρα 11:00 π.μ., Αναρτήθηκε σήμερα στη Διαύγεια η προκήρυξη της Σχολής Εθνικής 'Αμυνας για την πλήρωση τεσσάρων θέσεων εκπαιδευτικού - διδακτικού προσωπικού, με σύμβαση εργασίας ιδιωτικού δικαίου ορισμένου χρόνου (ΙΔΟΧ) και ωριαία αποζημίωση, για την κάλυψη των εκπαιδευτικών αναγκών του ακαδημαϊκού έτους 2023 - 2024, του Διεθνούς Σχολείου Σπουδών (ΔΣΣ) («International Senior Course») με τίτλο «Senior Course on Defense Studies: International Senior Course in Applied Strategy and Defense Diplomacy». Η διάρκεια της σύμβασης του εκπαιδευτικού προσωπικού είναι από 14 Σεπτεμβρίου 2023 έως 15 Δεκεμβρίου 2023. Μετά την ημερομηνία αυτή, η σύμβαση λύεται αυτοδίκαια. Οι ενδιαφερόμενοι-ες που επιθυμούν να προσληφθούν στις παραπάνω θέσεις, πρέπει να υποβάλουν τα απαιτούμενα έντυπα - δικαιολογητικά στη ΣΕΘΑ μέχρι την 18η Αυγούστου 2023 και ώρα 11:00 π.μ., με παράλληλη αποστολή γνωστοποίησης της επιθυμίας/πρόθεσης συμμετοχής τους με σχετικό ηλεκτρονικό μήνυμα στη διεύθυνση: international@hndc.mil.gr. Η υποβολή των αιτήσεων, με όλα τα δικαιολογητικά, σε έντυπη μορφή, δύναται να λάβει χώρα: - Προσωπικά από τους υποψηφίους ή από νόμιμα, εξουσιοδοτημένα προς τούτο άτομα, στην κεντρική γραμματεία της ΣΕΘΑ, στην έδρα της Σχολής επί της οδού Ευελπίδων 6 και Μουστοξύδη, εμπρόθεσμα.  - Με συστημένο φάκελο, μέσω υπηρεσίας κρατικών ταχυδρομείων (ευανάγνωστη ημερομηνία σφραγίδας ταχυδρομείου) ή από ιδιωτική υπηρεσία ταχυμεταφορών (courier) στη διεύθυνση: «Σχολή Εθνικής 'Αμυνας, οδός Ευελπίδων 6 και Μουστοξύδη, ΤΚ 11362, Αθήνα», εμπρόθεσμα. Σε κάθε περίπτωση, διευκρινίζεται ότι το αποδεικτικό στοιχείο της αποστολής του συστημένου φακέλου είναι η απόδειξη από το ταχυδρομείο ή από courier, η οποία θα πρέπει να τηρηθεί από τον ενδιαφερόμενο, μέχρι την ανάρτηση των προσωρινών αποτελεσμάτων. Μετά την 18η Αυγούστου 2023 στις 11:00 π.μ., δεν θα γίνονται δεκτές αιτήσεις. Λοιπές πληροφορίες και λεπτομέρειες, παρέχονται από την ημέρα δημοσίευσης της προκήρυξης μέχρι την ημερομηνία λήξης παραλαβής των αιτήσεων από: - Το Διεθνές Σχολείο Σπουδών της ΣΕΘΑ, κάθε εργάσιμη ημέρα από 09:00 έως 15:00. - Στο τηλέφωνο: 210-8896530 . - Κατόπιν αποστολής ηλεκτρονικού μηνύματος στη διεύθυνση: international@hndc.mil.gr.",False
newsbomb.gr,https://www.newsbomb.gr/ellada/story/1456504/erntogan-den-exoume-provlimata-me-tous-geitones-mas-pou-den-boroyn-na-epilythoyn,ΕΛΛΑΔΑ,Ερντογάν: Δεν έχουμε προβλήματα με τους γείτονες μας που δεν μπορούν να επιλυθούν,2023-08-08T22:52:45+03:00,Newsbomb,"Newsbomb Ο Ρετζέπ Ταγίπ Ερντογάν δήλωσε πως η Τουρκία δεν έχει κάποιο πρόβλημα με τους γείτονές της το οποίο δεν μπορεί να επιλυθεί Στην 14η Διάσκεψη των Πρεσβευτών που πραγματοποιήθηκε στο προεδρικό μέγαρο στην Άγκυρα, έδωσε το «παρών» ο Τούρκος πρόεδρος, Ρετζέπ Ταγίπ Ερντογάν μιλώντας μεταξύ άλλων για την εξωτερική πολιτική της Τουρκίας. Συγκεκριμένα σε ό,τι αφορά τους γείτονες της Τουρκίας, ο Ταγίπ Ερντογάν δήλωσε έτοιμος να βρεθεί ένα κοινό σημείο συνεννόησης με τις άλλες χώρες της περιοχής, χωρίς να κατονομάσει την Ελλάδα. «Δεν επιδιώκουμε να τσακωθούμε με κανέναν. Προσπαθούμε να αυξήσουμε ακόμη περισσότερο τον αριθμό των φίλων μας. Δεν έχουμε κανένα πρόβλημα που δεν μπορεί να λυθεί με κανέναν, ειδικά με τους γείτονές μας. Είμαστε έτοιμοι να βρούμε ένα κοινό σημείο. Στόχος μας είναι να δημιουργήσουμε μια ζώνη ειρήνης, σταθερότητας και ευημερίας γύρω από τη χώρα μας. Ο διάλογος και η διπλωματία θα είναι τα δύο σημαντικότερα εργαλεία μας για την επίτευξη αυτού του στόχου», είπε ο Τούρκος πρόεδρος. Παράλληλα, είπε πως η Τουρκία έχει αναλάβει ρόλο «play maker» στο πεδίο αλλά και στο τραπέζι των διαπραγματεύσεων τόνισε ότι «η Τουρκία έχει γίνει ένας play maker, o οποίος παρακολουθείται στενά». «Η Τουρκία έχει γίνει μια χώρα play maker, που έχει αφήσει το στίγμα της στις διεθνείς σχέσεις, επιδιώκει την ανάμειξή της σε πολλά κρίσιμα θέματα και η στάση της παρακολουθείται στενά», ανέφερε συγκεκριμένα. ",False
newsbomb.gr,https://www.newsbomb.gr/ellada/story/1456502/seismos-3-8-rixter-sti-vatheia-lakonias,ΕΛΛΑΔΑ,"Σεισμός 3,8 Ρίχτερ στη Βάθεια Λακωνίας",2023-08-08T22:48:00+03:00,Newsbomb,"Newsbomb Σεισμός στη Λακωνία Σεισμική δόνηση το βράδυ της Τρίτης 8 Αυγούστου στην περιοχή Βάθεια Λακωνίας. Σύμφωνα με το Γεωδυναμικό Ινστιτούτο, ο σεισμός ήταν μεγέθους 3,8 Ρίχτερ και σημειώθηκε 48 χιλιόμετρα νοτιοδυτικά της Βάθειας στη Λακωνία. Το εστιακό βάθος ήταν 15,5 χιλιόμετρα.",True
newsbomb.gr,https://www.newsbomb.gr/ellada/story/1456501/nea-filadelfeia-i-zimia-pou-prokalei-to-maxairi-karampit-me-to-opoio-egine-i-dolofonia,ΕΛΛΑΔΑ,Νέα Φιλαδέλφεια: Η ζημιά που προκαλεί το μαχαίρι καραμπίτ με το οποίο έγινε η δολοφονία,2023-08-08T22:44:58+03:00,Newsbomb,"Newsbomb Ένα φρικιαστικό βίντεο δείχνει το μέγεθος της ζημιάς που μπορεί να προκαλέσει το μαχαίρι τύπου καραμπίτ με το οποίο χτυπήθηκε ο 29χρονος Μιχάλης στη Νέα Φιλαδέλφεια. Οργή και αποτροπιασμός έχει προκληθεί σε όλη την Ελλάδα από τη δολοφονία του 29χρονου Μιχάλη, φίλου της ΑΕΚ, στα αιματηρά επεισόδια έξω από το γήπεδο της Νέας Φιλαδέλφειας το βράδυ της Δευτέρας (7/8). Ομάδα χούλιγκαν της Ντιναμό Ζάγκρεμπ έκανε επίθεση και προκάλεσε χάος, ενώ ο 29χρονος τραυματίστηκε στη βραχιόνιο αρτηρία με αποτέλεσμα να καταλήξει λίγο αργότερα. Όπως μεταδόθηκε από τον τηλεοπτικό σταθμό ΣΚΑΪ, ο 29χρονος φέρεται να δέχθηκε χτύπημα με μαχαίρι καραμπίτ. Ένα ίδιο μαχαίρι ήταν ανάμεσα στα φονικά όπλα και στην υπόθεση της δολοφονίας του Άλκη Καμπανού, πριν από ενάμιση χρόνο στη Θεσσαλονίκη. Το εν λόγω μαχαίρι μπορεί να μην είναι τόσο μεγάλο σε μέγεθος όμως, προκαλεί σοβαρή ζημιά. Γεγονός που ενδεχομένως πολλοί από όσους κινούνται στους κόλπους των χούλιγκαν να αγνοούν παρότι έχουν στην κατοχή τους αντίστοιχα μαχαίρια. Τα καραμπίτ είναι αποδεδειγμένα φονικά εργαλεία, καθώς μία και μόνο κίνηση επάνω στο ανθρώπινο σώμα μπορεί να προκαλέσει ιδιαίτερα σοβαρά, ως και θανατηφόρα, τραύματα. Το βίντεο που ακολουθεί είναι ενδεικτικό.",True
